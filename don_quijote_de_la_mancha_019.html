<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA IX.,
kde se vylíčí konec strašného boje, který svedli statný Biskajec a odvážný
Manchan.">
    <meta name="apple-mobile-web-app-capable" content="yes">
    <title>KAPITOLA IX.,
      kde se vylíčí konec strašného boje, který svedli statný Biskajec a odvážný
      Manchan. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_018.html">
    <link rel="next" href="./don_quijote_de_la_mancha_020.html">
    <meta name="nb-order" content="15">
    <link rel="self" href="don_quijote_de_la_mancha_019.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="1525" data-nb-chars="8942" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_018.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="15" data-nb-chars="95"><span class="idea" data-nb-ref-number="1" id="idea1" data-nb-words="2" data-nb-chars="13">KAPITOLA IX.,</span>
          <span class="idea" data-nb-ref-number="2" id="idea2" data-nb-words="12" data-nb-chars="74">kde se vylíčí konec strašného boje, který svedli statný Biskajec a odvážný</span>
          <span class="idea" data-nb-ref-number="3" id="idea3" data-nb-words="1" data-nb-chars="8">Manchan.</span>
        </h1>
        <p class="chunk" data-nb-ref-number="2" data-nb-words="428" data-nb-chars="2589"><span class="idea" data-nb-ref-number="4" id="idea4" data-nb-words="428" data-nb-chars="2589">Zanechali jsme v&nbsp;první části tohoto vypravování statečného Biskajce a&nbsp;slavného dona Quijota s&nbsp;obnaženými, zdviženými meči, majícími zasadit dvě divé sečné rány, že, kdyby dopadly naplno, byli by&nbsp;oba rozťati odshora až&nbsp;dolů a&nbsp;rozloupli by&nbsp;se&nbsp;jako jablko; a&nbsp;na&nbsp;tomto pochybném místě zastavilo se&nbsp;neukončeno vypravování to&nbsp;chmurné, aniž nás autor zpravil, kde lze nalézt jeho ukončení. To&nbsp;mi&nbsp;způsobilo mnoho těžkostí, protože radost z&nbsp;četby toho mála se&nbsp;obracela v&nbsp;zármutek při pomyšlení, jak nesnadné bude nalézt to&nbsp;mnohé, co&nbsp;podle mne příjemnému líčení chybělo. Zdálo se&nbsp;mi&nbsp;nemožné a&nbsp;proti všem dobrým zvykům, aby rytíři tak dobrému nedostalo se&nbsp;nějakého učence, který by&nbsp;vzal na&nbsp;sebe vypsání jeho nevídaných činů: neboť takového měl každý z&nbsp;těch toulavých rytířů, kteří, jak lidé vypravují, jdou za&nbsp;dobrodružstvími; ba&nbsp;každý měl až&nbsp;dva učence, jak tomu i&nbsp;má&nbsp;být, kteří nejen vypsali jeho činy, ale vylíčili i&nbsp;jeho nejnepatrnější myšlenky a&nbsp;hlouposti, ať&nbsp;byly sebeskrytější. A&nbsp;neměl být tak nešťastný rytíř tak dobrý, aby mu&nbsp;chybělo, čím oplýval Platir a&nbsp;jemu podobní. Proto jsem se&nbsp;nemohl smířit s&nbsp;myšlenkou, že&nbsp;by&nbsp;tato hrdinská historie zůstala kusá a&nbsp;zmrzačená, a&nbsp;dával jsem vinu zlomyslnému času, pohlcujícímu a&nbsp;stravujícímu všechno, který buď ji&nbsp;skrýval, nebo ji&nbsp;už&nbsp;zničil. Z&nbsp;druhé strany jsem uvážil, že&nbsp;když se&nbsp;mezi jeho knihami našly tak nové jako „Žárlivost z&nbsp;bludu vyvedená“ a&nbsp;„Nymfy a&nbsp;pastýři z&nbsp;Henares“, jeho historie rovněž musí být nestará a&nbsp;že, není-li ještě napsána, je&nbsp;uchována v&nbsp;paměti lidí jeho vesnice a&nbsp;okolních. Tato myšlenka mě&nbsp;znepokojovala a&nbsp;ponoukala, abych skutečně a&nbsp;pravdivě zvěděl celý život a&nbsp;divy našeho slavného Španěla dona Quijota de&nbsp;la&nbsp;Mancha, světla a&nbsp;zrcadla rytířstva manchského, prvního, jenž v&nbsp;naší době, času plném nesnází, jal se&nbsp;provozovat bludné rytířství a&nbsp;napravovat křivdy, pomáhat vdovám, chránit slečny, nejvíce ty, jež cestovaly s&nbsp;bičíkem a&nbsp;koňmo, s&nbsp;celým svým panenstvím na&nbsp;zádech přes hory a&nbsp;doly; a&nbsp;nestalo-li se, že&nbsp;nějaký darebák nebo nějaký selský hrubián nebo neobyčejný obr je&nbsp;znásilnil, stávalo se&nbsp;tenkrát, že&nbsp;taková osmdesátiletá slečinka, která v&nbsp;svém životě noc neprospala pod střechou, šla do&nbsp;hrobu asi tak panenská jako matka, jež ji&nbsp;zrodila. Proto a&nbsp;pro mnoho jiného pravím, že&nbsp;náš statný don Quijote je&nbsp;hoden stálé a&nbsp;nezapomínané slávy, a&nbsp;také já&nbsp;zasloužím být pochválen za&nbsp;námahu a&nbsp;píli, s&nbsp;nimiž jsem hledal konec této pěkné historie; ovšem, vím dobře, že&nbsp;kdyby nebesa, náhoda a&nbsp;štěstí mi&nbsp;nebyly přispěly, svět by&nbsp;byl připraven o&nbsp;kratochvíli a&nbsp;potěšení, jichž si&nbsp;skoro na&nbsp;dvě hodiny může dopřát ten, kdo bude číst pozorně.</span></p>
        <p class="chunk" data-nb-ref-number="3" data-nb-words="150" data-nb-chars="843"><span class="idea" data-nb-ref-number="5" id="idea5" data-nb-words="150" data-nb-chars="843">Našel jsem jej tímto způsobem: Když jsem byl jednou v&nbsp;Alcaně toledské, přišel nějaký hoch nabízet jednomu obchodníku s&nbsp;hedvábím jakési staré listiny; a&nbsp;protože rád čtu, třebas i&nbsp;roztrhané papíry ležící po&nbsp;ulici, veden touto svou přirozenou zálibou, vzal jsem od&nbsp;chlapce jeden sešit a&nbsp;viděl jsem, že&nbsp;je&nbsp;psán písmem arabským. Znal jsem je, ale neuměl jsem v&nbsp;něm čist a&nbsp;ohlížel jsem se&nbsp;po&nbsp;nějakém Maurovi, který by&nbsp;uměl španělsky, aby mi&nbsp;je&nbsp;přečetl; nebylo příliš těžké nalézt takového tlumočníka, nalezl by&nbsp;se&nbsp;i&nbsp;pro lepší a&nbsp;starší řeč. Štěstí mi&nbsp;jednoho poslalo a&nbsp;ten, když jsem mu&nbsp;projevil své přání a&nbsp;dal knihu do&nbsp;rukou, otevřel ji&nbsp;vprostřed a&nbsp;po&nbsp;chvilce čtení dal se&nbsp;do&nbsp;smíchu. Tázal jsem se, proč se&nbsp;směje. Odpověděl, že&nbsp;jedné věci napsané v&nbsp;knize na&nbsp;okraji jako poznámka. Řekl jsem mu, aby mi&nbsp;ji&nbsp;sdělil, a&nbsp;on, nepřestávaje &nbsp;se smát, pravil:</span></p>
        <p class="chunk" data-nb-ref-number="4" data-nb-words="27" data-nb-chars="168"><span class="idea" data-nb-ref-number="6" id="idea6" data-nb-words="27" data-nb-chars="168">„Jak jsem povídal, tady na&nbsp;okraji je&nbsp;napsáno: tahle Dulcinea z&nbsp;Tobosa, tolik v&nbsp;tomto vypravování vzpomínaná, prý nasolovala vepřové maso nejlépe ze&nbsp;všech žen v&nbsp;Manchi.“</span></p>
        <p class="chunk" data-nb-ref-number="5" data-nb-words="42" data-nb-chars="258"><span class="idea" data-nb-ref-number="7" id="idea7" data-nb-words="42" data-nb-chars="258">Když jsem slyšel mluvit o&nbsp;Dulcinee z&nbsp;Tobosa, byl jsem překvapen a&nbsp;zaražen, neboť mě&nbsp;napadlo, že&nbsp;ty&nbsp;sešity obsahují historii dona Quijota. Veden tou myšlenkou požádal jsem ho&nbsp;hbitě, aby četl od&nbsp;počátku, a&nbsp;on, překládaje ihned arabštinu do&nbsp;španělštiny, pravil:</span></p>
        <p class="chunk" data-nb-ref-number="6" data-nb-words="13" data-nb-chars="93"><span class="idea" data-nb-ref-number="8" id="idea8" data-nb-words="13" data-nb-chars="93">„Historie dona Quijota de&nbsp;la&nbsp;Mancha, sepsaná Cidem Hametem Ben Engelim, dějepiscem arabským.“</span></p>
        <p class="chunk" data-nb-ref-number="7" data-nb-words="135" data-nb-chars="778"><span class="idea" data-nb-ref-number="9" id="idea9" data-nb-words="135" data-nb-chars="778">Bylo potřebí velké chytrosti, abych ukryl uspokojení, jež jsem pocítil, když jsem slyšel titul knihy a&nbsp;předháněje hedvábníka, koupil jsem všechny listiny a&nbsp;sešitky od&nbsp;hocha za&nbsp;půl reálu. Kdyby byl chytrý a&nbsp;věděl, že&nbsp;o&nbsp;ně&nbsp;stojím, lehce si&nbsp;mohl z&nbsp;prodeje slíbit i&nbsp;obdržet víc než šest reálů. Pak jsem došel s&nbsp;Maurem do&nbsp;chodby hlavního kostela a&nbsp;požádal jsem ho, aby mi&nbsp;přeložil do&nbsp;španělštiny všechny sešity, jednající o&nbsp;donu Quijotovi, nic nepřidával ani nic neubíral, za&nbsp;odměnu, jež by&nbsp;požadoval. Spokojil se&nbsp;s&nbsp;padesáti librami hrozinek a&nbsp;s&nbsp;litry pšenice a&nbsp;slíbil mi&nbsp;překládat dobře, věrně a&nbsp;krátce. Ale já, abych usnadnil obchod a&nbsp;nemusel dát tak dobrý nález z&nbsp;rukou, vzal jsem jej do&nbsp;svého domu, kde za&nbsp;něco více než půldruhého měsíce přeložil všechno tak, jak se&nbsp;zde vypráví.</span></p>
        <p class="chunk" data-nb-ref-number="8" data-nb-words="322" data-nb-chars="1919"><span class="idea" data-nb-ref-number="10" id="idea10" data-nb-words="322" data-nb-chars="1919">V&nbsp;prvním sešitu byla velmi věrně zobrazena bitva dona Quijota s&nbsp;Biskajcem, v&nbsp;postavení, jaké jim historie přikládá, s&nbsp;meči vztyčenými, jeden přikryt štítem, druhý polštářem, a&nbsp;mezek Biskajcův jako živý, takže na&nbsp;dostřel bylo vidět, že&nbsp;je&nbsp;jenom najatý. U&nbsp;nohou měl Biskajec nápis: don Sancho z&nbsp;Azpeitie, a&nbsp;u&nbsp;nohou Rocinantových bylo druhé: don Quijote. Rocinante byl obdivuhodně namalován, takový veliký a&nbsp;napjatý, suchý a&nbsp;hubený, s&nbsp;ostrým hřbetem, tak zřejmě nemocný souchotinami, že&nbsp;jasně ukazoval, jak moudře a&nbsp;případně bylo mu&nbsp;dáno jméno Rocinante (Rocín = kůň, ante = kdysi). Vedle stál Sancho Panza, drže za&nbsp;ohlávku svého osla a&nbsp;u&nbsp;jeho nohou byl nový titul, hlásající: Sancho Zancas, asi proto, že&nbsp;měl na&nbsp;obrázku ohromné břicho, krátký tělo a&nbsp;dlouhé nohy; z&nbsp;toho důvodu asi dostal jméno Panza (= břicho) a&nbsp;Zancas (= kuří nožky), kterýmiž přídomky jej někdy zve historie. Mělo by&nbsp;se&nbsp;upozornit na&nbsp;jiné podrobnosti: ale všechny jsou bez důležitosti a&nbsp;nemají významu pro pravdivé vylíčení příběhů, a&nbsp;žádné líčení není špatné, je-li pravdivé. Lze-li proti tomuto vypravování něco namítnout, co&nbsp;se&nbsp;pravdivosti týče, je&nbsp;to&nbsp;leda, že&nbsp;jeho autorem je&nbsp;Arab a&nbsp;tento národ má&nbsp;vlastnost, že&nbsp;rád lže; ale protože jsou Arabové našimi velkými nepřáteli, spíše se&nbsp;může věřit, že&nbsp;z&nbsp;vypravování ubral, než že&nbsp;by&nbsp;přidal. Tak mi&nbsp;to&nbsp;připadá; neboť kde by&nbsp;mohl a&nbsp;měl se&nbsp;rozepsat &nbsp;pochvalně o&nbsp;tak výborném rytíři, zdá se, že&nbsp;schválně chválu zamlčuje; což je&nbsp;věc špatná a&nbsp;úmysl ještě horší, když přece dějepisci mají být přesní, pravdiví, vůbec ne&nbsp;předpojatí a&nbsp;když ani zájem, ani strach, hněv ani láska nemá je&nbsp;svést z&nbsp;cesty pravdy, jejíž matkou je&nbsp;historie, sokyně času, uchovatelka činů, svědek minulosti, příklad a&nbsp;pokyn přítomnosti a&nbsp;výstraha budoucnosti. Vím, že&nbsp;se&nbsp;zde najde, co&nbsp;se&nbsp;žádá na&nbsp;historii nejzábavnější, a&nbsp;bude-li v&nbsp;ní&nbsp;něco dobrého chybět, ručím za&nbsp; to, že&nbsp;je&nbsp;to&nbsp;vinou toho psa spisovatele, a&nbsp;ne&nbsp;vinou předmětu vypravování.</span></p>
        <p class="chunk" data-nb-ref-number="9" data-nb-words="312" data-nb-chars="1748"><span class="idea" data-nb-ref-number="11" id="idea11" data-nb-words="312" data-nb-chars="1748">Nuže, druhá část podle překladu začínala takto: Vzhůru vztyčené ostré meče obou udatných, rozzuřených bojovníků zdály se&nbsp;hrozit nebi, zemi i&nbsp;peklu; tak směle se&nbsp;oba tvářili. První dal ránu prchlivý Biskajec s&nbsp;takovou silou a&nbsp;zuřivostí, že, kdyby se&nbsp;mu&nbsp;meč neotočil v&nbsp;ruce, ten jediný úder by&nbsp;stačil k&nbsp;ukončení krutého boje a&nbsp;všech dobrodružství našeho rytíře. Ale dobrý osud, který jej určoval k&nbsp;větším věcem, stočil meč jeho protivníka tak, že, ač&nbsp;ho&nbsp;zasáhl na&nbsp;levém rameni, neublížil mu&nbsp;jinak, než, že&nbsp;jej odkryl na&nbsp;celém boku, odnášeje mu&nbsp;při tom valnou část krunýře a&nbsp;polovinu ucha; to&nbsp;vše s&nbsp;hrozným rámusem spadlo na&nbsp;zem a&nbsp;rytíř byl ve&nbsp;značné nesnázi. Pán Bůh s&nbsp;námi, kdopak by&nbsp;teď dovedl dobře vylíčit šílený vztek, který zachvátil srdce našeho Manchana, když viděl, jak je&nbsp;zřízený! Řeknu jen, že&nbsp;se&nbsp;zvedl znovu v&nbsp;třmenech, uchopil pevněji meč oběma rukama a&nbsp;tak zuřivě ťal jím Biskajce míře přímo na&nbsp;štít a&nbsp;hlavu, že&nbsp;ten, ač&nbsp;se&nbsp;dobře kryl, jako by&nbsp;na&nbsp;něho spadla hora, začal krvácet z&nbsp;nosu, úst a&nbsp;uší a&nbsp;zdálo se, že&nbsp;spadne z&nbsp;mezka, což by&nbsp;se&nbsp;i&nbsp;stalo, kdyby ho&nbsp;neobjal kolem krku. Vytáhl nohy ze&nbsp;třmenů, ruce mu&nbsp;klesly a&nbsp;mezek, poděšený hroznou ranou, jal se&nbsp;prchat přes pole a&nbsp;po&nbsp;několika skocích shodil svého pána na&nbsp;zem. Don Quijote tomu přihlížel velmi klidně, a&nbsp;jakmile jej viděl padnout, seskočil z&nbsp;koně, velmi hbitě k&nbsp;němu přistoupil, a&nbsp;míře mu&nbsp;hrotem meče do&nbsp;očí, řekl mu, aby se&nbsp;vzdal, sic že&nbsp;mu&nbsp;usekne hlavu. Biskajec byl tak poděšen, že&nbsp;nemohl odpovědět slovem, a&nbsp;byl by&nbsp;to&nbsp;odnesl, neboť don Quijote byl slepý, kdyby dámy z&nbsp;kočáru, které dosud velmi sklíčeně přihlížely boji, nepřiběhly k&nbsp;němu a&nbsp;neprosily jej úpěnlivě, aby se&nbsp;nad nimi slitoval a&nbsp;daroval laskavě život jejich zbrojnoši. Don Quijote odpověděl velmi hrdě a&nbsp;důstojně:</span></p>
        <p class="chunk" data-nb-ref-number="10" data-nb-words="44" data-nb-chars="239"><span class="idea" data-nb-ref-number="12" id="idea12" data-nb-words="44" data-nb-chars="239">„Zajisté, krásné dámy, velmi rád učiním, oč&nbsp;mě&nbsp;žádáte; ale bude to&nbsp;pod jednou podmínkou, a&nbsp;to, že&nbsp;tenhle rytíř musí mi&nbsp;slíbit, že&nbsp;se&nbsp;vydá do&nbsp;Tobosa a&nbsp;mým jménem představí se&nbsp;nevyrovnatelné doně Dulcinee, aby s&nbsp;ním učinila, co&nbsp;se&nbsp;jí&nbsp;zlíbí.“</span></p>
        <p class="chunk" data-nb-ref-number="11" data-nb-words="25" data-nb-chars="146"><span class="idea" data-nb-ref-number="13" id="idea13" data-nb-words="25" data-nb-chars="146">Bázlivé a&nbsp;bezradné ženy, aniž uvažovaly, co&nbsp;don Quijote žádá, a&nbsp;aniž se&nbsp;tázaly, kdo je&nbsp;Dulcinea, mu&nbsp;slíbily, že&nbsp;zbrojnoš vykoná vše, co&nbsp;rozkazuje.</span></p>
        <p class="chunk" data-nb-ref-number="12" data-nb-words="12" data-nb-chars="66"><span class="idea" data-nb-ref-number="14" id="idea14" data-nb-words="12" data-nb-chars="66">„Nuže, na&nbsp;toto slovo mu&nbsp;již neublížím, ač&nbsp;si&nbsp;toho věru zasloužil.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_020.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>