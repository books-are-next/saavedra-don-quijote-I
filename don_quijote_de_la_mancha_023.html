<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XIII.,
kde se končí příběh pastýřky Marcely i jiné příhody.">
    <meta name="apple-mobile-web-app-capable" content="yes">
    <title>KAPITOLA XIII.,
      kde se končí příběh pastýřky Marcely i jiné příhody. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_022.html">
    <link rel="next" href="./don_quijote_de_la_mancha_024.html">
    <meta name="nb-order" content="19">
    <link rel="self" href="don_quijote_de_la_mancha_023.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-85bf4ab">
    <meta name="nb-role" content="chapter">
  </head>
  <body data-nb-words="2658" data-nb-chars="15918" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="don_quijote_de_la_mancha_005.html">CERVANTES A JEHO DON QUIJOTE</a></li>
        <li><a href="don_quijote_de_la_mancha_007.html">KNIHA
            PRVNÍ</a></li>
        <li><a href="don_quijote_de_la_mancha_009.html">Věnování</a></li>
        <li><a href="don_quijote_de_la_mancha_010.html">PŘEDMLUVA</a></li>
        <li><a href="don_quijote_de_la_mancha_011.html">KAPITOLA
            I.,
            jež líčí stav a působení slavného rytíře dona Quijota de la Mancha.</a></li>
        <li><a href="don_quijote_de_la_mancha_012.html">KAPITOLA
            II.,
            jednající o tom, jak poprvé důmyslný don Quijote opustil domov.</a></li>
        <li><a href="don_quijote_de_la_mancha_013.html">KAPITOLA
            III.,
            kde se vypravuje, jakým půvabným způsobem byl don Quijote pasován na
            rytíře.</a></li>
        <li><a href="don_quijote_de_la_mancha_014.html">KAPITOLA
            IV.
            o tom, co se stalo našemu rytíři, když opustil hospodu.</a></li>
        <li><a href="don_quijote_de_la_mancha_015.html">KAPITOLA V.,
            kde se pokračuje v líčení nehod našeho rytíře.</a></li>
        <li><a href="don_quijote_de_la_mancha_016.html">KAPITOLA
            VI.
            o vtipné velké přehlídce, již farář a holič vykonali v knihovně našeho
            důmyslného rytíře.</a></li>
        <li><a href="don_quijote_de_la_mancha_017.html">KAPITOLA
            VII.
            o druhé výpravě zdatného našeho rytíře dona Quijota de la Mancha.</a></li>
        <li><a href="don_quijote_de_la_mancha_018.html">KAPITOLA
            VIII.
            o úspěchu dona Quijota v hrozném a neslýchaném dobrodružství s větrnými
            mlýny a o jiných příhodách, hodných blahé paměti.</a></li>
        <li><a href="don_quijote_de_la_mancha_019.html">KAPITOLA IX.,
            kde se vylíčí konec strašného boje, který svedli statný Biskajec a odvážný
            Manchan.</a></li>
        <li><a href="don_quijote_de_la_mancha_020.html">KAPITOLA X.
            o vtipném rozmlouvání dona Quijota se Sancho Panzou, jeho zbrojnošem.</a></li>
        <li><a href="don_quijote_de_la_mancha_021.html">KAPITOLA XI.
            o tom, co se donu Quijotovi stalo u pastýřů koz.</a></li>
        <li><a href="don_quijote_de_la_mancha_022.html">KAPITOLA
            XII.
            o tom, co vyprávěl pastýř společníkům dona Quijota.</a></li>
        <li><a href="don_quijote_de_la_mancha_023.html">KAPITOLA XIII.,
            kde se končí příběh pastýřky Marcely i jiné příhody.</a></li>
        <li><a href="don_quijote_de_la_mancha_024.html">KAPITOLA
            XIV.,
            kde se uvádějí zoufalé verše mrtvého pastýře i jiné nečekané příhody.</a></li>
        <li><a href="don_quijote_de_la_mancha_025.html">KAPITOLA
            XV.
            o nehodě, jež potkala dona Quijota, když cestou natrefil několik yanguesských
            surovců.</a></li>
        <li><a href="don_quijote_de_la_mancha_026.html">KAPITOLA
            XVI.
            o tom, co potkalo důmyslného rytíře v hospodě, již měl za hrad.</a></li>
        <li><a href="don_quijote_de_la_mancha_027.html">KAPITOLA
            XVII.,
            kde se pokračuje v nesčetných svízelích statečného dona Quijota a dobrého
            zbrojnoše Sancha Panzy v hospodě, kterou na své neštěstí don Quijote měl za
            hrad.</a></li>
        <li><a href="don_quijote_de_la_mancha_028.html">KAPITOLA
            XVIII.,
            kde se líčí rozmluva Sancha Panzy s jeho pánem donem Quijotem i jiná
            dobrodružství, hodná vypravování.</a></li>
        <li><a href="don_quijote_de_la_mancha_029.html">KAPITOLA
            XIX.
            o bystrých hovorech Sancha s pánem, o příhodě s mrtvým a jiných slavných
            příbězích.</a></li>
        <li><a href="don_quijote_de_la_mancha_030.html">KAPITOLA
            XX.
            o nevídaném a neslýchaném dobrodružství, jehož žádný slavný rytíř na
            světě nepodnikl s menším nebezpečím než statečný don Quijote de la Mancha.</a></li>
        <li><a href="don_quijote_de_la_mancha_031.html">KAPITOLA
            XXI.,
            jež jedná o skvostném dobrodružství, v němž dobyto slavné přilby Mambrinovy,
            a o jiných příhodách našeho nepřemožitelného rytíře.</a></li>
        <li><a href="don_quijote_de_la_mancha_032.html">KAPITOLA
            XXII.
            o tom, jak don Quijote opatřil svobodu mnoha ubožákům, které násilně
            vedli, kam se jim nechtělo.</a></li>
        <li><a href="don_quijote_de_la_mancha_033.html">KAPITOLA
            XXIII.
            o příhodě, jež potkala slavného dona Quijota v Sieře Moreně a jež je z nejzvláštnějších
            dobrodružství této pravdivé historie.</a></li>
        <li><a href="don_quijote_de_la_mancha_034.html">KAPITOLA
            XXIV.,
            kde se pokračuje v dobrodružství v Sieře Moreně.</a></li>
        <li><a href="don_quijote_de_la_mancha_035.html">KAPITOLA
            XXV.,
            jednající o tom, co podivuhodného potkalo statečného rytíře z Manchy v Sieře
            Moreně, a o tom, jak napodobil pokání Beltenebrosovo.</a></li>
        <li><a href="don_quijote_de_la_mancha_036.html">KAPITOLA
            XXVI.,
            kde se dále líčí, jakých kousků se don Quijote z lásky dopouštěl v Sieře
            Moreně.</a></li>
        <li><a href="don_quijote_de_la_mancha_037.html">KAPITOLA
            XXVII.
            o tom, jak uskutečnili farář a holič svůj úmysl, a o jiných věcech,
            hodných, aby o nich tato velká historie vypravovala.</a></li>
        <li><a href="don_quijote_de_la_mancha_038.html">KNIHA
            DRUHÁ</a></li>
        <li><a href="don_quijote_de_la_mancha_040.html">KAPITOLA
            XXVIII.,
            jež líčí nové a příjemné dobrodružství, které potkalo faráře a holiče v horách.</a></li>
        <li><a href="don_quijote_de_la_mancha_041.html">KAPITOLA
            XXIX.,
            jež jedná o vtipné lsti a způsobu, jakými byl náš zamilovaný rytíř
            odlákán od překrutého pokání, jež si byl uložil.</a></li>
        <li><a href="don_quijote_de_la_mancha_042.html">KAPITOLA
            XXX.,
            jež pojednává o moudrosti krásné Dorotey a jiných příjemných a zábavných
            věcech.</a></li>
        <li><a href="don_quijote_de_la_mancha_043.html">KAPITOLA
            XXXI.
            o půvabné rozmluvě dona Quijota se zbrojnošem Sanchem Panzou a příhodách
            jiných.</a></li>
        <li><a href="don_quijote_de_la_mancha_044.html">KAPITOLA
            XXXII.,
            která jedná o příhodách dona Quijota a celé družiny v hospodě.</a></li>
        <li><a href="don_quijote_de_la_mancha_045.html">KAPITOLA
            XXXIII.,
            v níž se vypráví povídka o nevhodně zvědavém.</a></li>
        <li><a href="don_quijote_de_la_mancha_046.html">KAPITOLA
            XXXIV.,
            v níž se pokračuje v povídce o nevhodné zvědavosti.</a></li>
        <li><a href="don_quijote_de_la_mancha_047.html">KAPITOLA XXXV.
            o zápase statečného a odvážného dona Quijota s několika měchy vína a konec
            historie o nevhodně zvědavém.</a></li>
        <li><a href="don_quijote_de_la_mancha_048.html">KAPITOLA
            XXXVI.,
            vyprávějící jiné nezvyklé události, které se v hospodě přihodily.</a></li>
        <li><a href="don_quijote_de_la_mancha_049.html">KAPITOLA
            XXXVII.
            o slavné princezně Micomiconě a mnohých jiných veselých příbězích.</a></li>
        <li><a href="don_quijote_de_la_mancha_050.html">KAPITOLA
            XXXVIII.
            o zajímavé řeči dona Quijota o válečnictví a umění.</a></li>
        <li><a href="don_quijote_de_la_mancha_051.html">KAPITOLA
            XXXIX.,
            v níž otrok líčí svůj život a příhody.</a></li>
        <li><a href="don_quijote_de_la_mancha_052.html">KAPITOLA XL.,
            jež obsahuje další vyprávění otrokovo.</a></li>
        <li><a href="don_quijote_de_la_mancha_053.html">KAPITOLA
            XLI.
            o dalších příhodách otrokových.</a></li>
        <li><a href="don_quijote_de_la_mancha_054.html">KAPITOLA
            XLII.
            o dalších příhodách v hospodě a o jiných důležitých událostech.</a></li>
        <li><a href="don_quijote_de_la_mancha_055.html">KAPITOLA
            XLIII.
            o roztomilém příběhu mezkaře a jiných divných událostech, které se v hospodě
            zběhly.</a></li>
        <li><a href="don_quijote_de_la_mancha_056.html">KAPITOLA
            XLIV.
            o dalších neslýchaných příhodách v hospodě.</a></li>
        <li><a href="don_quijote_de_la_mancha_057.html">KAPITOLA
            XLV.
            o pochybách týkajících se Mambrinovy helmy a soumarského sedla; vypravují
            se také jiné příběhy pravdivě, jak se udály.</a></li>
        <li><a href="don_quijote_de_la_mancha_058.html">KAPITOLA
            XLVI.
            o znamenitém dobrodružství biřiců a o velké zuřivosti našeho zábavného
            rytíře dona Quijota.</a></li>
        <li><a href="don_quijote_de_la_mancha_059.html">KAPITOLA XLVII.
            o podivném začarování dona Quijota a jiných zajímavých příhodách.</a></li>
        <li><a href="don_quijote_de_la_mancha_060.html">KAPITOLA
            XLVIII.
            o jiných názorech kanovníkových, týkajících se rytířských knih, a o věcech
            dalších, jeho rozumu hodných.</a></li>
        <li><a href="don_quijote_de_la_mancha_061.html">KAPITOLA
            XLIX.,
            kde běží o moudrý rozhovor Sancha Panzy s jeho pánem.</a></li>
        <li><a href="don_quijote_de_la_mancha_062.html">KAPITOLA L.
            o vtipném sporu dona Quijota s kanovníkem a jiných událostech.</a></li>
        <li><a href="don_quijote_de_la_mancha_063.html">KAPITOLA
            LI.
            o vyprávění pastevcově průvodcům dona Quijota.</a></li>
        <li><a href="don_quijote_de_la_mancha_064.html">KAPITOLA
            LII.
            o při dona Quijota s pastevcem a o neslýchaném dobrodružství s kajícníky;
            které šťastně dopadlo, ač se velice unavil</a></li>
        <li><a href="don_quijote_de_la_mancha_065.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="67"><span class="idea" data-nb-ref-number="1" id="idea1" data-nb-words="2" data-nb-chars="15">KAPITOLA XIII.,</span>
          <span class="idea" data-nb-ref-number="2" id="idea2" data-nb-words="9" data-nb-chars="52">kde se končí příběh pastýřky Marcely i jiné příhody.</span>
        </h1>
        <p class="chunk" data-nb-ref-number="2" data-nb-words="151" data-nb-chars="830"><span class="idea" data-nb-ref-number="3" id="idea3" data-nb-words="151" data-nb-chars="830">Ale sotva se&nbsp;den počal jasnit v&nbsp;oknech východu, pět nebo šest pastýřů se&nbsp;zvedlo a&nbsp;šlo probudit dona Quijota a&nbsp;říci mu, má-li ještě v&nbsp;úmyslu jít se&nbsp;podívat na&nbsp;slavný pohřeb Grisostomův, že&nbsp;by&nbsp;šli společně s&nbsp;ním. Don Quijote nepřál si&nbsp;nic jiného, vstal a&nbsp;poručil Sanchovi, aby ihned osedlal koně i&nbsp;osla, což se&nbsp;stalo velmi rychle, a&nbsp;stejně rychle dali se&nbsp;potom na&nbsp;cestu. A&nbsp;neušli ještě čtvrt míle, když na&nbsp;rozcestí spatřili ubírat se&nbsp;směrem k&nbsp;nim asi pět pastýřů oblečených v&nbsp;černých kožiších a&nbsp;s&nbsp;hlavami ověnčenými věnci z&nbsp;cypřiše a&nbsp;oleandru. Každý z&nbsp;nich měl v&nbsp;ruce silnou trnovou hůl. S&nbsp;nimi zároveň brali se&nbsp;koňmo dva šlechtici pěkně na&nbsp;cestu vystrojení s&nbsp;třemi dalšími pěšími sluhy. Když se&nbsp;sešli, pozdravili se&nbsp;zdvořile a&nbsp;otázali se&nbsp;jedni druhých na&nbsp;účel cesty; všichni mířili k&nbsp;místu pohřbu i&nbsp;dali se&nbsp;na&nbsp;další cestu společně.</span></p>
        <p class="chunk" data-nb-ref-number="3" data-nb-words="9" data-nb-chars="51"><span class="idea" data-nb-ref-number="4" id="idea4" data-nb-words="9" data-nb-chars="51">Jeden z&nbsp;jezdců, v&nbsp;rozhovoru se&nbsp;svým druhem, pravil:</span></p>
        <p class="chunk" data-nb-ref-number="4" data-nb-words="37" data-nb-chars="217"><span class="idea" data-nb-ref-number="5" id="idea5" data-nb-words="37" data-nb-chars="217">„Zdá se&nbsp;mi, pane Vivaldo, že&nbsp;nemusíme litovat, že&nbsp;jsme se&nbsp;zdrželi na&nbsp;ten slavný pohřeb, neboť bude jistě slavný, podle toho, co&nbsp;podivného nám tito pastýři vyprávěli jak o&nbsp;mrtvém svém druhovi, tak o&nbsp;vražedné pastýřce.“</span></p>
        <p class="chunk" data-nb-ref-number="5" data-nb-words="18" data-nb-chars="94"><span class="idea" data-nb-ref-number="6" id="idea6" data-nb-words="18" data-nb-chars="94">„I já&nbsp;si&nbsp;myslím,“ odvětil Vivaldo, „a ne&nbsp;jeden, ale čtyři dny bych se&nbsp;zdržel, abych to&nbsp;viděl.“</span></p>
        <p class="chunk" data-nb-ref-number="6" data-nb-words="69" data-nb-chars="396"><span class="idea" data-nb-ref-number="7" id="idea7" data-nb-words="69" data-nb-chars="396">Don Quijote se&nbsp;jich zeptal, co&nbsp;slyšeli o&nbsp;Marcele a&nbsp;Grisostomovi. Cestující řekl, že&nbsp;toho jitra setkali se&nbsp;s&nbsp;pastýři a&nbsp;když viděli je&nbsp;v&nbsp;smutečním šatu, tázali se&nbsp;jich po&nbsp;příčině; jeden z&nbsp;nich mu&nbsp;to&nbsp;vysvětlil, vyprávěje o&nbsp;podivínství a&nbsp;kráse pastýřky Marcely, o&nbsp;lásce jejích mnohých nápadníků i&nbsp;o&nbsp;smrti onoho Grisostoma, na&nbsp;jehož pohřeb šli. Nakonec opakoval vše, co&nbsp;don Quijote věděl již od&nbsp;Pedra.</span></p>
        <p class="chunk" data-nb-ref-number="7" data-nb-words="31" data-nb-chars="183"><span class="idea" data-nb-ref-number="8" id="idea8" data-nb-words="31" data-nb-chars="183">Když skončili tuto rozmluvu, byla počata nová tím, že&nbsp;ten, který se&nbsp;zval Vivaldo, ptal se&nbsp;dona Quijota, z&nbsp;jakého důvodu cestuje tak ozbrojen v&nbsp;zemi tak pokojné. Don Quijote odpověděl:</span></p>
        <p class="chunk" data-nb-ref-number="8" data-nb-words="36" data-nb-chars="256"><span class="idea" data-nb-ref-number="9" id="idea9" data-nb-words="36" data-nb-chars="256">„Uskutečňování mého povolání nedovoluje, abych cestoval jinak, pohodlí, občerstvení a&nbsp;odpočinek byly vynalezeny pro slabé dvořany, ale námaha, neklid a&nbsp;zbraně byly stvořeny pro ty, které svět zve bludnými rytíři, mezi nimiž já&nbsp;nehodný jsem nejnepatrnější.“</span></p>
        <p class="chunk" data-nb-ref-number="9" data-nb-words="32" data-nb-chars="172"><span class="idea" data-nb-ref-number="10" id="idea10" data-nb-words="32" data-nb-chars="172">Když to&nbsp;uslyšeli, všichni ho&nbsp;měli za&nbsp;blázna a&nbsp;Vivaldo, aby se&nbsp;o&nbsp;tom více přesvědčil a&nbsp;zvěděl, o&nbsp;jaký druh bláznovství běží, znovu se&nbsp;ho&nbsp;ptal, co&nbsp;myslí těmi bludnými rytíři.</span></p>
        <p class="chunk" data-nb-ref-number="10" data-nb-words="131" data-nb-chars="804"><span class="idea" data-nb-ref-number="11" id="idea11" data-nb-words="131" data-nb-chars="804">„Nečetly Vaše Milosti,“ odpověděl don Quijote, „anály a&nbsp;dějiny anglické, kde se&nbsp;pojednává o&nbsp;slavných výkonech krále Arthura, kterého stále v&nbsp;našich španělských písních zveme králem Artušem, a&nbsp;o&nbsp;němž se&nbsp;odedávna všeobecně říká po&nbsp;všem království Velké Británie, že&nbsp;nezemřel, ale že&nbsp;se&nbsp;čarodějnickým uměním proměnil na&nbsp;havrana a&nbsp;že&nbsp;jednou má&nbsp;se&nbsp;zase vrátit na&nbsp;trůn a&nbsp;ujmout se&nbsp;království a&nbsp;žezla? Proto také nelze dokázat, že&nbsp;by&nbsp;od&nbsp;té&nbsp;doby až&nbsp;dodnes nějaký Angličan zabil havrana. Nuže, za&nbsp;dob toho dobrého krále byl založen ten slavný řád rytířů Kulatého stolu a&nbsp;udála se&nbsp;doslova milostná dobrodružství, která se&nbsp;vypravují o&nbsp;donu Lancelotovi z&nbsp;Jezera a&nbsp;královně Ginevře, jejichž prostřednicí a&nbsp;důvěrnicí byla počestná paní Quintañona. Z&nbsp;toho se&nbsp;zrodila ta&nbsp;známá píseň, tak často zpívaná v&nbsp;našem Španělsku:</span></p>
        <blockquote class="chunk" data-nb-ref-number="11" data-nb-words="14" data-nb-chars="96">
          <p><em><span class="idea" data-nb-ref-number="12" id="idea12" data-nb-words="3" data-nb-chars="25">Nikdy nesloužily rytířovi<br></span>
<span class="idea" data-nb-ref-number="13" id="idea13" data-nb-words="3" data-nb-chars="24">výbornější službou dámy,<br></span>
<span class="idea" data-nb-ref-number="14" id="idea14" data-nb-words="4" data-nb-chars="21">jako když se&nbsp;Lancelot<br></span>
<span class="idea" data-nb-ref-number="15" id="idea15" data-nb-words="4" data-nb-chars="26">z&nbsp;bretoňské země navrátil,</span></em></p>
        </blockquote>
        <p class="chunk" data-nb-ref-number="12" data-nb-words="135" data-nb-chars="801"><span class="idea" data-nb-ref-number="16" id="idea16" data-nb-words="135" data-nb-chars="801">kde se&nbsp;pak sladce a&nbsp;něžně vypráví o&nbsp;jeho milostných a&nbsp;statečných činech. Od&nbsp;té&nbsp;doby se&nbsp;onen rytířský řád stále šířil a&nbsp;roste po&nbsp;mnoha různých částech světa; a&nbsp;byli z&nbsp;něho slavní a&nbsp;známí pro své výkony: statečný Amadis Galský se&nbsp;všemi svými syny a&nbsp;vnuky do&nbsp;pátého kolena, udatný Felixmarte Hircanský a&nbsp;nikdy dost nedochválený Tirante Bílý; a&nbsp;téměř v&nbsp;našich dnech vidíme, v&nbsp;obdivu ctíme a&nbsp;slyšíme nepřemožitelného a&nbsp;mocného rytíře dona Belianise Řeckého. Tomuhle se&nbsp;tedy, pánové, říká být bludným rytířem a&nbsp;ten řád, o&nbsp;němž jsem mluvil, je&nbsp;řádem, jehož i&nbsp;já, hříšník, jsem členem, a&nbsp;to, co&nbsp;vyznávali zmínění rytíři, vyznávám i&nbsp;já. A&nbsp;tak bloudím těmito samotami a&nbsp;pustinami hledaje dobrodružství, odhodlán nabídnout svoje rámě i&nbsp;osobu nejnebezpečnějšímu, jež mi&nbsp;osud nadělí, ku&nbsp;pomoci slabým a&nbsp;potřebným.“</span></p>
        <p class="chunk" data-nb-ref-number="13" data-nb-words="62" data-nb-chars="356"><span class="idea" data-nb-ref-number="17" id="idea17" data-nb-words="62" data-nb-chars="356">Cestující poznali z&nbsp;řeči, že&nbsp;don Quijote nemá rozum a&nbsp;jaké že&nbsp;to&nbsp;bláznovství jím vládne, a&nbsp;byli udiveni jako všichni ostatní, kteří je&nbsp;nově poznali. A&nbsp;Vivaldo, jenž byl muž chytrý a&nbsp;povahy veselé, aby se&nbsp;pobavil na&nbsp;tom kousku cesty, který, jak pravili, jim k&nbsp;pohřebišti zbýval, chtěl mu&nbsp;dát příležitost, aby pokračoval ještě ve&nbsp;svých nesmyslech. I&nbsp;řekl mu:</span></p>
        <p class="chunk" data-nb-ref-number="14" data-nb-words="25" data-nb-chars="155"><span class="idea" data-nb-ref-number="18" id="idea18" data-nb-words="25" data-nb-chars="155">„Zdá se&nbsp;mi, pane potulný rytíři, že&nbsp;Vaše Milost provozuje jedno z&nbsp;nejpřísnějších zaměstnání na&nbsp;světě, a&nbsp;myslím, že&nbsp;ani řád kartuziánských není tak přísný.“</span></p>
        <p class="chunk" data-nb-ref-number="15" data-nb-words="245" data-nb-chars="1442"><span class="idea" data-nb-ref-number="19" id="idea19" data-nb-words="245" data-nb-chars="1442">„Tak přísný by&nbsp;mohl být,“ odpověděl náš don Quijote, „ale že&nbsp;by&nbsp;byl tak užitečný světu, nebudu rozhodně zastávat. Neboť, přiznejme pravdu, voják, který vykoná rozkaz velitelův, nečiní méně než velitel, který rozkaz dal. Chci tím říci, že&nbsp;mniši ve&nbsp;všem míru a&nbsp;klidu prosí nebesa o&nbsp;dobro pozemské; ale my, vojáci a&nbsp;rytíři, činíme skutkem to, oč&nbsp;oni prosí, hájíce to&nbsp;silou svých paží a&nbsp;ostřím mečů, a&nbsp;to&nbsp;ne&nbsp;pod střechou, ale pod širou oblohou, vystaveni nesnesitelným paprskům slunečním v&nbsp;létě, bodavým mrazům v&nbsp;zimě. Tak jsme služebníky božími na&nbsp;zemi a&nbsp;rameny, jimiž dochází na&nbsp;zemi k&nbsp;naplnění boží spravedlnosti. A&nbsp;poněvadž podniky válečné a&nbsp;ostatní, jež se&nbsp;války týkají, nemohou být vykonávány jinak než v&nbsp;potu, úsilí a&nbsp;námaze, plyne z&nbsp;toho, že&nbsp;ti, kdo válku vedou, beze vší pochyby více vytrpí než oni, kdo v&nbsp;tichém míru a&nbsp;pokoji prosí Boha, aby přál slabým. Nechci tím říci, ba&nbsp;ani mě&nbsp;nenapadá, že&nbsp;stav potulného rytíře je&nbsp;tak dobrý jako stav mnišský; jen chci dokázat tím, co&nbsp;trpím, že&nbsp;rytířský stav je&nbsp;namáhavější, klopotnější, hladovější a&nbsp;žíznivější, bídnější, roztrhanější a&nbsp;všivější, neboť není sporu, že&nbsp;dřívější bludní rytíři zažili mnoho nehod v&nbsp;běhu svého života. A&nbsp;podařilo-li se&nbsp;některým stát se&nbsp;císaři silou svých paží, stálo je&nbsp;to&nbsp;věru řádně krve a&nbsp;potu; a&nbsp;kdyby těm, kdo těchto hodností došli, byli chyběli čarodějové a&nbsp;přátelští mudrci, byli by&nbsp;jistě přišli zkrátka ve&nbsp;svých žádostech a&nbsp;byli by&nbsp;oklamáni ve&nbsp;svých nadějích.“</span></p>
        <p class="chunk" data-nb-ref-number="16" data-nb-words="73" data-nb-chars="426"><span class="idea" data-nb-ref-number="20" id="idea20" data-nb-words="73" data-nb-chars="426">„Také si&nbsp;myslím,“ odvětil cestující, „ale jedna věc se&nbsp;mi&nbsp;na&nbsp;bludných rytířích nelíbí, totiž, že, když se&nbsp;naskytne příležitost vykonat velké a&nbsp;nebezpečné dobrodružství, v&nbsp;němž běží zřejmě o&nbsp;život, nikdy v&nbsp;tom okamžiku nenapadne je&nbsp;obrátit se&nbsp;k&nbsp;Bohu, jak má&nbsp;učinit každý křesťan v&nbsp;podobném nebezpečí; ale odporoučejí se&nbsp;svým dámám tak oddaně a&nbsp;zbožně, jako by&nbsp;ony byly jejich bohem. A&nbsp;to&nbsp;se&nbsp;mi&nbsp;zdá, že&nbsp;smrdí trochu pohanstvím.“</span></p>
        <p class="chunk" data-nb-ref-number="17" data-nb-words="110" data-nb-chars="620"><span class="idea" data-nb-ref-number="21" id="idea21" data-nb-words="110" data-nb-chars="620">„Pane,“ odpověděl don Quijote, „to nemůže být naprosto jinak, a&nbsp;bylo by&nbsp;zle s&nbsp;bludným rytířem, který by&nbsp;si&nbsp;jinak vedl; neboť to&nbsp;je&nbsp;již ve&nbsp;zvyku a&nbsp;mravu potulného rytířstva, aby si&nbsp;rytíř při vykonávání nějakého významného hrdinství vzpomněl na&nbsp;svou dámu, obrátil k&nbsp;ní&nbsp;svůj zrak něžně a&nbsp;milostně, jako by&nbsp;ji&nbsp;prosil, aby mu&nbsp;pomáhala a&nbsp;chránila jej v&nbsp;pochybném případě, jemuž se&nbsp;vydává; a&nbsp;i&nbsp;když ho&nbsp;nikdy neslyší, je&nbsp;povinen říci několik slov mezi zuby, jimiž se&nbsp;jí&nbsp;odporoučí ze&nbsp;všeho srdce, a&nbsp;na&nbsp;to&nbsp;máme v&nbsp;románech nesčetné příklady. To&nbsp;neznamená, že&nbsp;mají zapomenout na&nbsp;Boha, ale Bohu se&nbsp;mohou odevzdat během svého konání.“</span></p>
        <p class="chunk" data-nb-ref-number="18" data-nb-words="132" data-nb-chars="788"><span class="idea" data-nb-ref-number="22" id="idea22" data-nb-words="132" data-nb-chars="788">„Nicméně,“ řekl cestující, „mi zbývá ještě jedna obava, totiž, že&nbsp;jsem mnohokrát četl, jak mezi dvěma bludnými rytíři vznikl spor v&nbsp;řeči, na&nbsp;obou stranách vzplál hněv, oba obrátili koně, rozjeli se&nbsp;ze&nbsp;značné vzdálenosti a&nbsp;pak, bez dalších okolků, v&nbsp;plném rozběhu se&nbsp;srazili, uprostřed jízdy se&nbsp;odporučujíce dámám; pak, jak se&nbsp;v&nbsp;takových setkáních stává, jeden klesne z&nbsp;koně proboden kopím protivníkovým a&nbsp;druhému se&nbsp;stane nutně totéž, neboť se&nbsp;nemohl držet hřívy koňovy; a&nbsp;věru nevím, jak se&nbsp;mrtvý může obracet k&nbsp;Bohu v&nbsp;průběhu tohoto tak rychlého děje. Lépe by&nbsp;bylo, kdyby slov, jež za&nbsp;jízdy zbytečně ztratil odporoučením se&nbsp;dámě, užil k&nbsp;tomu, k&nbsp;čemu byl zavázán jako křesťan. Tím spíš, že&nbsp;vím, že&nbsp;všichni bludní rytíři nemají dam, jimž by&nbsp;se&nbsp;poroučeli, neboť všichni nejsou zamilováni.“</span></p>
        <p class="chunk" data-nb-ref-number="19" data-nb-words="71" data-nb-chars="400"><span class="idea" data-nb-ref-number="23" id="idea23" data-nb-words="71" data-nb-chars="400">„To není možné,“ odpověděl don Quijote; „pravím, to&nbsp;není možné, aby bludný rytíř neměl dámy, poněvadž všem jim je&nbsp;tak vlastní a&nbsp;přirozené být zamilován, jako že&nbsp;na&nbsp;nebi jsou hvězdy, a&nbsp;je&nbsp;jisté, že&nbsp;nebylo historie, kde by&nbsp;bludný rytíř byl bez lásky, a&nbsp;kdyby bez ní&nbsp;byl, nebyl by&nbsp;pokládán za&nbsp;pravého rytíře, ale za&nbsp;bastardka, který vešel do&nbsp;pevnosti rytířstva ne&nbsp;branou, ale tajně jako lupič a&nbsp;zloděj.“</span></p>
        <p class="chunk" data-nb-ref-number="20" data-nb-words="41" data-nb-chars="248"><span class="idea" data-nb-ref-number="24" id="idea24" data-nb-words="41" data-nb-chars="248">„Ale přece,“ pravil cestující, „se mi&nbsp;zdá, vzpomínám-li dobře, že&nbsp;jsem četl, že&nbsp;don Galaor, bratr statečného Amadise Galského, nikdy neměl určité dámy, jíž by&nbsp;se&nbsp;poroučel, a&nbsp;přece nebyl pokládán za&nbsp;nic méně a&nbsp;byl velmi statečným a&nbsp;slavným rytířem.“</span></p>
        <p class="chunk" data-nb-ref-number="21" data-nb-words="5" data-nb-chars="28"><span class="idea" data-nb-ref-number="25" id="idea25" data-nb-words="5" data-nb-chars="28">Na&nbsp;to&nbsp;odpověděl don Quijote:</span></p>
        <p class="chunk" data-nb-ref-number="22" data-nb-words="57" data-nb-chars="355"><span class="idea" data-nb-ref-number="26" id="idea26" data-nb-words="57" data-nb-chars="355">„Pane, jedna vlaštovka nedělá jaro, tím spíše, že&nbsp;vím, že&nbsp;tajně byl tento rytíř velmi zamilován; jeho přirozenou povahou, kterou nemohl krotit, bylo, že&nbsp;miloval všechny, které se&nbsp;mu&nbsp;líbily. Ale konečně je&nbsp;bezpečně zjištěno, že&nbsp;jednu jedinou učinil paní své vůle, které se&nbsp;odporoučel velmi často a&nbsp;velmi tajně, protože se&nbsp;pyšnil, že&nbsp;je&nbsp;mlčenlivým rytířem.“</span></p>
        <p class="chunk" data-nb-ref-number="23" data-nb-words="77" data-nb-chars="452"><span class="idea" data-nb-ref-number="27" id="idea27" data-nb-words="77" data-nb-chars="452">„Nuže, je-li podstatou bludného rytíře být zamilován,“ řekl cestující, „můžeme se&nbsp;domnívat, že&nbsp;i&nbsp;vy&nbsp;jím jste, když přece náležíte k&nbsp;řádu. A&nbsp;jestliže Vaše Milost si&nbsp;nezakládá tak na&nbsp;mlčenlivosti jako don Galaor, prosím vás právem jménem celé této společnosti i&nbsp;svým, abyste nám sdělil jméno, vlast, povolání a&nbsp;krásu své dámy; jistě by&nbsp;se&nbsp;měla za&nbsp;šťastnou, kdyby celý svět věděl, že&nbsp;je&nbsp;milována a&nbsp;ctěna tak zdatným rytířem, jakým se&nbsp;zdá být Vaše Milost.“</span></p>
        <p class="chunk" data-nb-ref-number="24" data-nb-words="7" data-nb-chars="41"><span class="idea" data-nb-ref-number="28" id="idea28" data-nb-words="7" data-nb-chars="41">Tu&nbsp;don Quijote zhluboka vzdychl a&nbsp;pravil:</span></p>
        <p class="chunk" data-nb-ref-number="25" data-nb-words="120" data-nb-chars="721"><span class="idea" data-nb-ref-number="29" id="idea29" data-nb-words="120" data-nb-chars="721">„Nemohu říci, zda sladká moje nepřítelkyně schválí či&nbsp;ne, aby celý svět věděl, že&nbsp;se&nbsp;jí&nbsp;dvořím. Jen to&nbsp;vím, čímž odpovídám na&nbsp;váš zdvořilý dotaz, že&nbsp;se&nbsp;jmenuje Dulcinea, pochází ze&nbsp;vsi Tobolo v&nbsp;Manchi a&nbsp;je&nbsp;nanejmíň princeznou, už&nbsp;proto, že&nbsp;je&nbsp;královnou a&nbsp;paní mou; její krása je&nbsp;nadlidská, neboť v&nbsp;ní&nbsp;stávají se&nbsp;skutkem všechny nemožné a&nbsp;báječné znaky krásy, jež básníci propůjčují svým dámám: vlasy její jsou zlaté, její čelo je&nbsp;polem Elysejským, její obočí duhami, oči slunci, líce růžemi, rty korály, zuby perlami, hrdlo alabastrem, ňadra mramorem, ruce perletí, její zlost sněhem a&nbsp;části, jež počestnost ukryla zraku lidskému, jsou takové, jak se&nbsp;domýšlím, že&nbsp;jen uctivá láska může je&nbsp;ocenit, však nikoliv přirovnat.“</span></p>
        <p class="chunk" data-nb-ref-number="26" data-nb-words="10" data-nb-chars="61"><span class="idea" data-nb-ref-number="30" id="idea30" data-nb-words="10" data-nb-chars="61">„Chtěli bychom poznat její rodinu, rod a&nbsp;kmen,“ řekl Vivaldo.</span></p>
        <p class="chunk" data-nb-ref-number="27" data-nb-words="3" data-nb-chars="22"><span class="idea" data-nb-ref-number="31" id="idea31" data-nb-words="3" data-nb-chars="22">Don Quijote odpověděl:</span></p>
        <p class="chunk" data-nb-ref-number="28" data-nb-words="101" data-nb-chars="685"><span class="idea" data-nb-ref-number="32" id="idea32" data-nb-words="101" data-nb-chars="685">„Nepochází ze&nbsp;starých Curciů, Gaiů a&nbsp;Scipionů římských, ani z&nbsp;moderních Colonů, Ursiniů ani z&nbsp;Moncadů a&nbsp;Requesenů katalánských, také ne&nbsp;z&nbsp;Rebellů a&nbsp;Villonovasů z&nbsp;Valencie; též ne&nbsp;z&nbsp;aragonských Palafojů, Nuzasů, Rocabertisů, Corellasů, Lunasů, Alagonesů, Urreasů, Focesů a&nbsp;Gurreasů; ani z&nbsp;kastilských Cerdasů, Manriquesů, Mendozů a&nbsp;Guzmánů, ani konečně z&nbsp;portugalských Alencastrů, Pállasů a&nbsp;Menésů. Ale pochází z&nbsp;manchského rodu Toboso, mladého sice, ale takového, že&nbsp;může dát šlechetný původ nejslavnějším rodinám budoucích století. A&nbsp;neodporujte mi&nbsp;v&nbsp;tom, leč za&nbsp;podmínek, jež Cervino napsal pod trofej zbraní Rolandových: ‚Nikdo se&nbsp;nedotýkej, kdo nejsi schopen měřit se&nbsp;s&nbsp;Rolandem‘.“</span></p>
        <p class="chunk" data-nb-ref-number="29" data-nb-words="30" data-nb-chars="189"><span class="idea" data-nb-ref-number="33" id="idea33" data-nb-words="30" data-nb-chars="189">„Ačkoliv jsem z&nbsp;rodu Cachopinů z&nbsp;Lareda,“ odpověděl cestující, „neodvážím se&nbsp;srovnávat jej s&nbsp;rodem Toboso z&nbsp;La&nbsp;Manchy, ačkoliv, abych řekl pravdu, podobné jméno mi&nbsp;ještě o&nbsp;ucho nezavadilo.“</span></p>
        <p class="chunk" data-nb-ref-number="30" data-nb-words="7" data-nb-chars="42"><span class="idea" data-nb-ref-number="34" id="idea34" data-nb-words="7" data-nb-chars="42">„A ani asi nezavadí,“ odvětil don Quijote.</span></p>
        <p class="chunk" data-nb-ref-number="31" data-nb-words="68" data-nb-chars="405"><span class="idea" data-nb-ref-number="35" id="idea35" data-nb-words="68" data-nb-chars="405">Všichni ostatní naslouchali rozmluvě obou s&nbsp;velkou pozorností a&nbsp;všichni, dokonce i&nbsp;pastýři, poznali dokonalé bláznovství našeho dona Quijota. Pouze Sancho Panza se&nbsp;domníval, že&nbsp;vše, co&nbsp;jeho pán řekl, je&nbsp;pravda, neboť věděl o&nbsp;něm, kdo je, a&nbsp;znal ho&nbsp;od&nbsp;jeho narození; jen trochu pochyboval o&nbsp;krásné Dulcinee z&nbsp;Tobosa, poněvadž nikdy toto jméno neslyšel a&nbsp;o&nbsp;té&nbsp;princezně nezvěděl, ač&nbsp;žil tak blízko u&nbsp;Tobosa.</span></p>
        <p class="chunk" data-nb-ref-number="32" data-nb-words="47" data-nb-chars="298"><span class="idea" data-nb-ref-number="36" id="idea36" data-nb-words="47" data-nb-chars="298">Za&nbsp;těch řečí spatřili, jak úžlabím mezi dvěma vysokými vrchy sestupuje asi dvacet pastýřů, všichni v&nbsp;černých vlněných kožiších, s&nbsp;věnci na&nbsp;hlavách, jednak tisovými, jednak cypřišovými, jak se&nbsp;potom ukázalo. Šest z&nbsp;nich neslo máry, pokryté rozličným kvítím a&nbsp;větvovím. Vida to&nbsp;jeden z&nbsp;pastýřů, řekl:</span></p>
        <p class="chunk" data-nb-ref-number="33" data-nb-words="101" data-nb-chars="580"><span class="idea" data-nb-ref-number="37" id="idea37" data-nb-words="101" data-nb-chars="580">„Ti, co&nbsp;přicházejí, nesou tělo Grisostomovo a&nbsp;úbočí této hory je&nbsp;místo, kde projevil přání být pochován.“ Proto si&nbsp;pospíšili, aby přišli včas, neboť příchozí postavili již máry na&nbsp;zem a&nbsp;čtyři z&nbsp;nich jali se&nbsp;kopat ostrými špičáky hrob vedle tvrdého skaliska. Jedni i&nbsp;druzí se&nbsp;zdvořile uvítali a&nbsp;don Quijote i&nbsp;ti, co&nbsp;přišli s&nbsp;ním, jali se&nbsp;prohlížet máry: spatřili na&nbsp;nich pod kvítím mrtvé tělo v&nbsp;pastýřském šatě, asi třicetileté; i&nbsp;po&nbsp;smrti bylo patrno, že&nbsp;zaživa byl obličej hezký a&nbsp;postava byla statná. Kolem sebe měl na&nbsp;márách několik knih a&nbsp;mnoho listin, otevřených i&nbsp;složených.</span></p>
        <p class="chunk" data-nb-ref-number="34" data-nb-words="24" data-nb-chars="154"><span class="idea" data-nb-ref-number="38" id="idea38" data-nb-words="24" data-nb-chars="154">Všichni ti, kteří naň pohlíželi, ti, kteří kopali hrob, i&nbsp;ostatní přítomní zachovávali zázračné ticho, až&nbsp;jeden z&nbsp;těch, co&nbsp;mrtvého přinesli, řekl druhému:</span></p>
        <p class="chunk" data-nb-ref-number="35" data-nb-words="23" data-nb-chars="139"><span class="idea" data-nb-ref-number="39" id="idea39" data-nb-words="23" data-nb-chars="139">„Podívej se&nbsp;dobře, Ambrosio, je-li to&nbsp;skutečně místo, o&nbsp;němž Grisostomo mluvil, když si&nbsp;přeješ, aby se&nbsp;přesně vyplnilo, co&nbsp;určil v&nbsp;závěti.“</span></p>
        <p class="chunk" data-nb-ref-number="36" data-nb-words="73" data-nb-chars="468"><span class="idea" data-nb-ref-number="40" id="idea40" data-nb-words="73" data-nb-chars="468">„Je to&nbsp;ono,“ odpověděl Ambrosio, „neboť mnohokrát mi&nbsp;na&nbsp;něm líčil můj nešťastný přítel historii svého neštěstí. Zde, jak pravil, poprvé spatřil onu smrtelnou nepřítelkyni lidského rodu a&nbsp;zde rovněž jí&nbsp;projevil poprvé svoje myšlení stejně počestné jako zamilované a&nbsp;zde to&nbsp;bylo konečně, kde ho&nbsp;Marcela nakonec odmítla a&nbsp;jím pohrdla, takže ukončil tragédii svého nešťastného života. A&nbsp;tady, na&nbsp;paměť tolikého neštěstí, přál si, aby byl uložen do&nbsp;lůna věčného zapomnění!“</span></p>
        <p class="chunk" data-nb-ref-number="37" data-nb-words="9" data-nb-chars="55"><span class="idea" data-nb-ref-number="41" id="idea41" data-nb-words="9" data-nb-chars="55">A&nbsp;obraceje se&nbsp;k&nbsp;donu Quijotovi a&nbsp;cestujícím pokračoval:</span></p>
        <p class="chunk" data-nb-ref-number="38" data-nb-words="131" data-nb-chars="799"><span class="idea" data-nb-ref-number="42" id="idea42" data-nb-words="131" data-nb-chars="799">„Toto tělo, pánové, na&nbsp;něž pohlížíte soucitným zrakem, obsahovalo duši, do&nbsp;které nebesa vložila nekonečnou část svého bohatství. Je&nbsp;to&nbsp;tělo Grisostomovo, jenž byl prvním v&nbsp;bystrosti, jedinečným ve&nbsp;zdvořilosti, byl až&nbsp;přehnaně šlechetný, byl fénixem přátelství, štědrý bez míry, vážný bez domýšlivosti, veselý bez nízkosti, konečně první v&nbsp;tom, čemu se&nbsp;říká být dobrý, a&nbsp;bez sobě rovného v&nbsp;tom, co&nbsp;se&nbsp;zve být nešťastný. Miloval, byl odkopnut. Zbožňoval, bylo jím pohrdnuto. Prosil dravce, naléhal na&nbsp;mramor, běžel za&nbsp;větrem, volal na&nbsp;poušti, sloužil nevděku a&nbsp;vysloužil si&nbsp;smrt v&nbsp;půlce svého života, jejž zničila pastýřka, již si&nbsp;přál zvěčnit, aby žila v&nbsp;paměti lidské, jak by&nbsp;to&nbsp;bylo možné poznat z&nbsp;těchto listin, jež zde vidíte, kdyby mi&nbsp;nebyl poručil, abych je&nbsp;dal ohni, až&nbsp;jeho tělo svěřím zemi.“</span></p>
        <p class="chunk" data-nb-ref-number="39" data-nb-words="230" data-nb-chars="1403"><span class="idea" data-nb-ref-number="43" id="idea43" data-nb-words="230" data-nb-chars="1403">„Byl byste k&nbsp;nim přísnější a&nbsp;krutější,“ řekl Vivaldo, „než jejich pán sám, neboť není spravedlivé ani rozumné plnit vůli někoho, kdo dává rozkazy zcela nerozumné; a&nbsp;ani dobrý Cesar Augustus nemohl by&nbsp;se&nbsp;zvát rozumným, kdyby byl dovolil uskutečniti, co&nbsp;Virgil, božský Mantuan, nařídil ve&nbsp;své závěti. Proto, pane Ambrosio, když už&nbsp;odevzdáváte tělo svého přítele zemi, nechtějte spisy jeho vydat zapomenutí; není dobře, abyste splnil nerozvážně, co&nbsp;on&nbsp;nařídil roztrpčen. Spíše darujte těmto listinám život a&nbsp;zvěčníte tím i&nbsp;krutost Marcelinu, aby byla výstrahou lidem budoucích dob, aby se&nbsp;bránili a&nbsp;vyhýbali podobným propastem. Já&nbsp;i&nbsp;ti, co&nbsp;se&nbsp;mnou přišli, známe již příběh vašeho zamilovaného a&nbsp;zoufalého přítele, známe vaše přátelství, příčinu smrti i&nbsp;rozkaz, jejž vydal louče se&nbsp;s&nbsp;životem. Z&nbsp;té&nbsp;truchlivé historie možno posoudit, jaká byla krutost Marcelina, láska Grisostomova, věrnost vašeho přátelství i&nbsp;co&nbsp;čeká ty, kdo s&nbsp;povolenou otěží řítí se&nbsp;po&nbsp;stezce, kterou jim položila před oči klamná láska. V&nbsp;noci jsme se&nbsp;dověděli o&nbsp;smrti Grisostomově a&nbsp;že&nbsp;má&nbsp;být pohřben na&nbsp;tomto místě; ze&nbsp;zvědavosti i&nbsp;soucitu opustili jsme svou přímou cestu a&nbsp;rozhodli jsme se&nbsp;vlastním zrakem pohledět na&nbsp;to, co&nbsp;nás tak bolelo slyšet; a&nbsp;pro tuto soustrast i&nbsp;pro přání, jež máme pomoci, pokud to&nbsp;lze, prosíme tě, moudrý Ambrosio, nebo alespoň já&nbsp;tě&nbsp;snažně prosím, abys nepálil tyto listiny, ale dovolil mi&nbsp;vzít si&nbsp;některé.“</span></p>
        <p class="chunk" data-nb-ref-number="40" data-nb-words="18" data-nb-chars="101"><span class="idea" data-nb-ref-number="44" id="idea44" data-nb-words="18" data-nb-chars="101">A&nbsp;aniž očekával, až&nbsp;pastýř odpoví, vztáhl ruku a&nbsp;vzal ony, jež byly nejblíže. Vida to&nbsp;Ambrosio, řekl:</span></p>
        <p class="chunk" data-nb-ref-number="41" data-nb-words="20" data-nb-chars="120"><span class="idea" data-nb-ref-number="45" id="idea45" data-nb-words="20" data-nb-chars="120">„Ze zdvořilosti dovolím, pane, abyste si&nbsp;ponechal ony, které jste si&nbsp;už&nbsp;vzal. Ale je&nbsp;marné doufat, že&nbsp;nespálím ostatní.“</span></p>
        <p class="chunk" data-nb-ref-number="42" data-nb-words="21" data-nb-chars="129"><span class="idea" data-nb-ref-number="46" id="idea46" data-nb-words="21" data-nb-chars="129">Vivaldo, toužící zvědět, co&nbsp;listiny obsahují, otevřel jednu a&nbsp;uzřel, že&nbsp;má&nbsp;za&nbsp;titul: „Zoufalá píseň“. Ambrosio to&nbsp;uslyšel a&nbsp;řekl:</span></p>
        <p class="chunk" data-nb-ref-number="43" data-nb-words="26" data-nb-chars="163"><span class="idea" data-nb-ref-number="47" id="idea47" data-nb-words="26" data-nb-chars="163">„Toť poslední list, který nešťastník napsal, a&nbsp;abyste viděl, pane, jakých mezí dospělo jeho neštěstí, čtěte jej hlasitě, neboť máme dost času, než se&nbsp;dokope hrob.“</span></p>
        <p class="chunk" data-nb-ref-number="44" data-nb-words="17" data-nb-chars="106"><span class="idea" data-nb-ref-number="48" id="idea48" data-nb-words="17" data-nb-chars="106">„Velmi rád,“ pravil Vivaldo; a&nbsp;poněvadž všichni přítomní měli totéž přání, obklopili jej a&nbsp;on&nbsp;četl nahlas.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>