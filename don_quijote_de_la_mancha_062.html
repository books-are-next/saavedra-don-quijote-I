<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA L.
o vtipném sporu dona Quijota s kanovníkem a jiných událostech.">
    <meta name="apple-mobile-web-app-capable" content="yes">
    <title>KAPITOLA L.
      o vtipném sporu dona Quijota s kanovníkem a jiných událostech. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_061.html">
    <link rel="next" href="./don_quijote_de_la_mancha_063.html">
    <meta name="nb-order" content="58">
    <link rel="self" href="don_quijote_de_la_mancha_062.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="1393" data-nb-chars="8465" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_061.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="12" data-nb-chars="73"><span class="idea" data-nb-ref-number="1" id="idea1" data-nb-words="2" data-nb-chars="11">KAPITOLA L.</span>
          <span class="idea" data-nb-ref-number="2" id="idea2" data-nb-words="10" data-nb-chars="62">o vtipném sporu dona Quijota s kanovníkem a jiných událostech.</span>
        </h1>
        <p class="chunk" data-nb-ref-number="2" data-nb-words="74" data-nb-chars="445"><span class="idea" data-nb-ref-number="3" id="idea3" data-nb-words="74" data-nb-chars="445">„Ty knihy, které byly vydány se&nbsp;svolením královým a&nbsp;se&nbsp;schválením úřadů, knihy, které se&nbsp;čtou se&nbsp;zájmem, které chválí malí i&nbsp;velcí, urození i&nbsp;neurození, vůbec všichni, jsou prý lží,“ pravil don Quijote; „přesto, že&nbsp;nám mluví o&nbsp;rodičích, rodišti a&nbsp;stáří rytíře, o&nbsp;jeho domově, udatných činech, konaných den po&nbsp;dni, což vše je&nbsp;znakem jejich pravdivosti? Zmlkněte, Milosti, a&nbsp;nerouhejte se; poslechněte mé&nbsp;rady: čtěte je&nbsp;a&nbsp;uvidíte, jak se&nbsp;pobavíte.</span></p>
        <p class="chunk" data-nb-ref-number="3" data-nb-words="31" data-nb-chars="188"><span class="idea" data-nb-ref-number="4" id="idea4" data-nb-words="31" data-nb-chars="188">Řekněte mi, je&nbsp;možné spatřit něco lepšího než například velké jezero vařící smoly, v&nbsp;níž pluje mnoho hadů, zmijí, ještěrek a&nbsp;jiných divokých zvířat; a&nbsp;uprostřed jezera ozve se&nbsp;smutný hlas:</span></p>
        <p class="chunk" data-nb-ref-number="4" data-nb-words="167" data-nb-chars="1053"><span class="idea" data-nb-ref-number="5" id="idea5" data-nb-words="167" data-nb-chars="1053">‚Ó rytíři, ať&nbsp;jsi kdokoliv, chceš-li dosáhnout štěstí, ukrytého pod těmi černými vodami, ukaž odvahu a&nbsp;vrhni se&nbsp;do&nbsp;černého, vařícího se&nbsp;proudu; neuděláš-li to, nespatříš zázraky v&nbsp;něm skryté; je&nbsp;v&nbsp;něm sedm zámků Vil,‘ – a&nbsp;rytíř, aniž vyslechl do&nbsp;konce strašného hlasu, bez rozmýšlení vrhne se&nbsp;do&nbsp;jezera i&nbsp;se&nbsp;zbrojí, poroučí se&nbsp;do&nbsp;ochrany Boha a&nbsp;své dámy; neznámo jak, octne se&nbsp;najednou na&nbsp;kvetoucí louce, které se&nbsp;luhy Elysejské nevyrovnají. Obloha se&nbsp;mu&nbsp;zdá jasnější a&nbsp;slunce zářivější; vidí krásný háj zelených stromů, jeho sluch se&nbsp;těší sladkým, přirozeným zpěvem drobných, pestrých ptáčků, poletujících po&nbsp;větvích. Tu&nbsp;spatří potok, jehož průzračná voda, tekutý křišťál, teče po&nbsp;jemném písku a&nbsp;kamení, které připomínají rýžované zlato a&nbsp;perly. Jinde uvidí umělý vodotrysk z&nbsp;jaspisu a&nbsp;hlazeného mramoru, tam zahlédne jiný vystavěný v&nbsp;groteskním slohu, s&nbsp;drobnými lasturami, svinutými bílými a&nbsp;žlutými skořápkami hlemýžďů, s&nbsp;kousky křišťálu a&nbsp;umělých smaragdů; celek je&nbsp;skvělým výtvorem a&nbsp;zdá se, že&nbsp;umění, když chtělo napodobit přírodu, ji&nbsp;předstihlo.</span></p>
        <p class="chunk" data-nb-ref-number="5" data-nb-words="113" data-nb-chars="713"><span class="idea" data-nb-ref-number="6" id="idea6" data-nb-words="113" data-nb-chars="713">Náhle spatří velikou tvrz nebo krásný zámek, se&nbsp;zdmi z&nbsp;ryzího zlata, cimbuří z&nbsp;drahokamů, brány z&nbsp;hyacintů; je&nbsp;vystavěn ve&nbsp;zvláštním slohu, ze&nbsp;samých diamantů, karbunkulů, rubínů, zlata a&nbsp;smaragdů; umění, se&nbsp;kterým je&nbsp;vybudován, má&nbsp;však větší cenu. Tu&nbsp;uvidí množství dívek, nádherně a&nbsp;vkusně oblečených, které vycházejí branou hradu; kdybych měl nyní líčit všechny podrobnosti, nebyl bych nikdy hotov. Dívka nejvznešenější uchopí statečného rytíře za&nbsp;ruku a&nbsp;mlčky jej uvede do&nbsp;krásného zámku, tam ho&nbsp;svleče a&nbsp;vykoupe jej ve&nbsp;vlažné vodě, namaže vonnými mastmi a&nbsp;oblékne v&nbsp;roucho z&nbsp;nejjemnějšího kmentu, vonné a&nbsp;napuštěné voňavkami; potom zavolá jinou služku, která mu&nbsp;přehodí přes ramena plášť v&nbsp;ceně celého města.</span></p>
        <p class="chunk" data-nb-ref-number="6" data-nb-words="111" data-nb-chars="621"><span class="idea" data-nb-ref-number="7" id="idea7" data-nb-words="111" data-nb-chars="621">Co&nbsp;může být krásnějšího než vyprávění, jak jej uvedou do&nbsp;jiné komnaty, kde je&nbsp;k&nbsp;jeho velikému překvapení připravena hostina? A&nbsp;což teprve, když mu&nbsp;polijí ruce vodou vonící ambrou a&nbsp;krásnými květy? A&nbsp;když jej usadí na&nbsp;trůn ze&nbsp;želvoviny? Když jej obsluhují mlčící dívky? Když jej hostí znamenitými jídly, že&nbsp;se&nbsp;nemůže rozhodnout, po&nbsp;kterém sáhnout dříve? Když při hostině slyší hudbu, a&nbsp;neví, kdo a&nbsp;kde hraje? A&nbsp;co&nbsp;teprve, když se&nbsp;rytíř po&nbsp;hodech rozloží v&nbsp;křesle a&nbsp;třeba se&nbsp;šťourá v&nbsp;zubech, jak bývá zvykem, a&nbsp;tu&nbsp;vejde jinými dveřmi sličná dívka, usedne k&nbsp;rytíři a&nbsp;vypráví mu&nbsp;o&nbsp;hradu, svém zakletí a&nbsp;jiné zábavné historie?</span></p>
        <p class="chunk" data-nb-ref-number="7" data-nb-words="153" data-nb-chars="946"><span class="idea" data-nb-ref-number="8" id="idea8" data-nb-words="153" data-nb-chars="946">Nechci více o&nbsp;tom mluvit, poněvadž z&nbsp;toho vyplývá, že&nbsp;každá kniha o&nbsp;potulném rytíři vzbudí úžas čtenářův; čtěte, Milosti, ty&nbsp;knihy a&nbsp;uvidíte, že&nbsp;zaženou vaši zlou náladu a&nbsp;zlepší rozmar. Já&nbsp;aspoň mohu říci, že&nbsp;od&nbsp;té&nbsp;doby, co&nbsp;jsem potulným rytířem, jsem odvážný, jemný, štědrý, slušný, vzdělaný, oddaný, zdvořilý, trpělivý a&nbsp;vytrvalý v&nbsp;neštěstích, zajetích a&nbsp;zakletích; ač&nbsp;mě&nbsp;před nedávnem zavřeli do&nbsp;klece jako blázna, doufám, že&nbsp;svou silou a&nbsp;s&nbsp;přispěním nebe, nebude-li osud ke&nbsp;mně krutý, dosáhnu vlády v&nbsp;nějakém království; tam dokáži své vděčné a&nbsp;štědré srdce, neboť věřte, pane, chudák štědrost nemůže prokázat, i&nbsp;kdyby byl štědrým nadmíru, a&nbsp;vděčnost bez možností je&nbsp;mrtvá jako víra bez skutků. Proto toužím, abych se&nbsp;co&nbsp;nejdříve stal císařem, a&nbsp;abych mohl provést svoje záměry a&nbsp;prokazovat dobrodiní svým přátelům, hlavně svému zbrojnoši, Sanchu Panzovi, člověku dobrému; rád bych mu&nbsp;daroval slíbené hrabství přesto, že&nbsp;vládnout asi neumí.“</span></p>
        <p class="chunk" data-nb-ref-number="8" data-nb-words="7" data-nb-chars="46"><span class="idea" data-nb-ref-number="9" id="idea9" data-nb-words="7" data-nb-chars="46">Sancho uslyšel poslední slova pánova a&nbsp;zvolal:</span></p>
        <p class="chunk" data-nb-ref-number="9" data-nb-words="57" data-nb-chars="348"><span class="idea" data-nb-ref-number="10" id="idea10" data-nb-words="57" data-nb-chars="348">„Jen si&nbsp;pospěšte, Milosti, s&nbsp;tím slíbeným hrabstvím, zavazuji se, že&nbsp;umím vládnout, a&nbsp;nedovedu-li to, slyšel jsem o&nbsp;lidech, najímajících vládu od&nbsp;panovníků za&nbsp;určitý roční plat; oni se&nbsp;postarají o&nbsp;správu, zatímco si&nbsp;vladař bezstarostně užívá svého důchodu; to&nbsp;udělám já&nbsp;také bez dlouhých průtahů a&nbsp;budu žít z&nbsp;důchodu jako hrabě, ostatní vezmi ďas.“</span></p>
        <p class="chunk" data-nb-ref-number="10" data-nb-words="40" data-nb-chars="254"><span class="idea" data-nb-ref-number="11" id="idea11" data-nb-words="40" data-nb-chars="254">„Bratře Sancho,“ poznamenal kanovník, „panovník má&nbsp;nejen žít z&nbsp;důchodů, ale také konat spravedlnost, a&nbsp;k&nbsp;tomu je&nbsp;třeba rozum, pozornost a&nbsp;hlavně poctivá vůle, neboť jinak chybuje. A&nbsp;Bůh často podporuje dobrý úmysl hlupákův, jako ničí zlý záměr chytráků.“</span></p>
        <p class="chunk" data-nb-ref-number="11" data-nb-words="74" data-nb-chars="413"><span class="idea" data-nb-ref-number="12" id="idea12" data-nb-words="74" data-nb-chars="413">„Podobné filozofii nerozumím,“ řekl Sancho, „vím pouze, že&nbsp;bych chtěl mít hrabství co&nbsp;nejdříve, že&nbsp;moje duše je&nbsp;jako každá jiná a&nbsp;že&nbsp;bych byl právě tak dobrým vladařem jako jiný; když bych jednal podle svého vlastního přání, byl bych spokojen, a&nbsp;když je&nbsp;člověk spokojen, netouží po&nbsp;ničem jiném, a&nbsp;když po&nbsp;ničem netouží, je&nbsp;všechno v&nbsp;pořádku; jen ať&nbsp;už&nbsp;mám zemi v&nbsp;kapse, a&nbsp;pak uvidíme, jak řekl ten slepý druhému.“</span></p>
        <p class="chunk" data-nb-ref-number="12" data-nb-words="18" data-nb-chars="105"><span class="idea" data-nb-ref-number="13" id="idea13" data-nb-words="18" data-nb-chars="105">„Tvoje filozofie, Sancho, není špatná, ale dalo by&nbsp;se&nbsp;mnoho mluvit o&nbsp;těch hrabstvích,“ don Quijote na&nbsp;to:</span></p>
        <p class="chunk" data-nb-ref-number="13" data-nb-words="61" data-nb-chars="381"><span class="idea" data-nb-ref-number="14" id="idea14" data-nb-words="61" data-nb-chars="381">„Nevím, co&nbsp;bych dále ještě řekl, řídím se&nbsp;pouze četnými případy z&nbsp;rytířského života, které ukazují, jak rytíři odměnili oddané služby svých zbrojnošů městy a&nbsp;ostrovy; mnozí je&nbsp;učinili i&nbsp;králi. A&nbsp;na&nbsp;co&nbsp;mařím takto čas, když mi&nbsp;je&nbsp;příkladem velký Amadis Galský, který daroval svému zbrojnoši ostrov Pevný. Tak já&nbsp;mohu klidně udělat hrabětem Sancha, nejlepšího zbrojnoše pod sluncem.“</span></p>
        <p class="chunk" data-nb-ref-number="14" data-nb-words="34" data-nb-chars="222"><span class="idea" data-nb-ref-number="15" id="idea15" data-nb-words="34" data-nb-chars="222">Kanovník se&nbsp;divil popletenému rozumu (je-li možné, aby takový byl) dona Quijota, který projevil v&nbsp;líčení příhody u&nbsp;jezera, a&nbsp;špatnému vlivu rytířských knih, podivil se&nbsp;také hlouposti Sanchově, který věřil v&nbsp;slíbený ostrov.</span></p>
        <p class="chunk" data-nb-ref-number="15" data-nb-words="21" data-nb-chars="138"><span class="idea" data-nb-ref-number="16" id="idea16" data-nb-words="21" data-nb-chars="138">Vtom se&nbsp;vrátili sluhové kanovníkovi, připravili hostinu na&nbsp;trávníku ve&nbsp;stínu několika stromů a&nbsp;občerstvili se, aby mohl vozka napást voly.</span></p>
        <p class="chunk" data-nb-ref-number="16" data-nb-words="55" data-nb-chars="326"><span class="idea" data-nb-ref-number="17" id="idea17" data-nb-words="55" data-nb-chars="326">Při jídle zaslechli najednou rolničky v&nbsp;hustém křoví a&nbsp;uviděli vyběhnout pěknou, černě, bíle a&nbsp;hnědě skvrnitou kozu. Za&nbsp;ní&nbsp;běžel pastevec, volal, aby se&nbsp;zastavila a&nbsp;vrátila se&nbsp;k&nbsp;stádu. Poplašená koza se&nbsp;zastavila u&nbsp;společnosti, jako by&nbsp;u&nbsp;ní&nbsp;hledala ochrany. Pastevec přiběhl, uchopil ji&nbsp;za&nbsp;rohy a&nbsp;jako rozumné bytosti jí&nbsp;řekl:</span></p>
        <p class="chunk" data-nb-ref-number="17" data-nb-words="70" data-nb-chars="429"><span class="idea" data-nb-ref-number="18" id="idea18" data-nb-words="70" data-nb-chars="429">„Tulačko zatoulaná, Strako strakatá, proč se&nbsp;touláte, přesto, že&nbsp;kulháte? Poplašili vás snad vlci, dceruško? Neřeknete mi&nbsp;to, krásko moje? Ale na&nbsp;co&nbsp;se&nbsp;ptám, vždyť vím, že&nbsp;jste nepokojná ženská; ďas aby odnes povahu vaši i&nbsp;vašich družek! Vraťte se, vraťte, přítelkyně, nebudete sice šťastná, ale zato v&nbsp;bezpečí v&nbsp;košáru mezi družkami. Když vy, která máte být paní, se&nbsp;potulujete nedovoleně a&nbsp;divoce, co&nbsp;mají potom dělat ostatní?“</span></p>
        <p class="chunk" data-nb-ref-number="18" data-nb-words="8" data-nb-chars="58"><span class="idea" data-nb-ref-number="19" id="idea19" data-nb-words="8" data-nb-chars="58">Řeč pastevcova zaujala nejvíce kanovníka, který mu&nbsp;pravil:</span></p>
        <p class="chunk" data-nb-ref-number="19" data-nb-words="36" data-nb-chars="217"><span class="idea" data-nb-ref-number="20" id="idea20" data-nb-words="36" data-nb-chars="217">„Proboha, bratře, uklidněte se&nbsp;a&nbsp;počkejte; neboť koza, když je&nbsp;to&nbsp;ženská, bude následovat svůj přirozený pud, ať&nbsp;jí&nbsp;bráníte, jak chcete. Pojezte s&nbsp;námi a&nbsp;napijte se, abyste uklidnil svůj hněv, koza si&nbsp;zatím odpočine.“</span></p>
        <p class="chunk" data-nb-ref-number="20" data-nb-words="14" data-nb-chars="88"><span class="idea" data-nb-ref-number="21" id="idea21" data-nb-words="14" data-nb-chars="88">Po&nbsp;těchto slovech mu&nbsp;podal kus studeného králíka. Pastevec jej vzal, poděkoval a&nbsp;pravil:</span></p>
        <p class="chunk" data-nb-ref-number="21" data-nb-words="25" data-nb-chars="146"><span class="idea" data-nb-ref-number="22" id="idea22" data-nb-words="25" data-nb-chars="146">„Nechtěl bych, aby mě&nbsp;Vaše Milosti pokládaly za&nbsp;blázna pro moji řeč ke&nbsp;zvířeti; neboť má&nbsp;skrytý význam. Jsem venkovan, ale přesto se&nbsp;umím chovat,“</span></p>
        <p class="chunk" data-nb-ref-number="22" data-nb-words="18" data-nb-chars="110"><span class="idea" data-nb-ref-number="23" id="idea23" data-nb-words="18" data-nb-chars="110">„Rád věřím,“ pravil farář, „neboť zkušenost učí, že&nbsp;i&nbsp;v&nbsp;horách bývají lidé vzdělaní a&nbsp;v&nbsp;chatrčích filozofové.“</span></p>
        <p class="chunk" data-nb-ref-number="23" data-nb-words="29" data-nb-chars="173"><span class="idea" data-nb-ref-number="24" id="idea24" data-nb-words="29" data-nb-chars="173">„Ano, pane,“ odvětil pastevec, „mnozí škodou zmoudřeli, na&nbsp;důkaz toho vám povím příběh, který potvrdí slova tohoto pána (při tom ukázal na&nbsp;faráře) – ač&nbsp;nebude vás to&nbsp;nudit.“</span></p>
        <p class="chunk" data-nb-ref-number="24" data-nb-words="4" data-nb-chars="18"><span class="idea" data-nb-ref-number="25" id="idea25" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="25" data-nb-words="32" data-nb-chars="214"><span class="idea" data-nb-ref-number="26" id="idea26" data-nb-words="32" data-nb-chars="214">„Vidím, že&nbsp;tato příhoda se&nbsp;mnoho podobá rytířskému dobrodružství; proto vás rád vyslechnu a&nbsp;tito pánové také, neboť jsou moudří a&nbsp;rádi si&nbsp;poslechnou novinky, které baví a&nbsp;překvapují. Začněte, příteli, posloucháme.“</span></p>
        <p class="chunk" data-nb-ref-number="26" data-nb-words="56" data-nb-chars="297"><span class="idea" data-nb-ref-number="27" id="idea27" data-nb-words="56" data-nb-chars="297">„Já ne,“ odpověděl Sancho, „půjdu s&nbsp;touto paštikou tamhle k&nbsp;potoku a&nbsp;tam se&nbsp;najím na&nbsp;tři dny; neboť můj pán, don Quijote říká, že&nbsp;zbrojnoši mají jíst, až&nbsp;už&nbsp;nemohou, neboť často v&nbsp;hlubokém lese nejedí třeba šest dní; a&nbsp;nemá-li jídlo v&nbsp;tlumoku, že&nbsp;by&nbsp;se&nbsp;mohl člověk ztratit a&nbsp;změnit třeba v&nbsp;mumii.“</span></p>
        <p class="chunk" data-nb-ref-number="27" data-nb-words="23" data-nb-chars="135"><span class="idea" data-nb-ref-number="28" id="idea28" data-nb-words="23" data-nb-chars="135">„Mluvíš pravdu, Sancho,“ řekl don Quijote, „jdi a&nbsp;najez se, co&nbsp;můžeš; mně stačí duchovní potrava, a&nbsp;tu&nbsp;mi&nbsp;dá&nbsp;historie tohoto chlapíka.“</span></p>
        <p class="chunk" data-nb-ref-number="28" data-nb-words="13" data-nb-chars="88"><span class="idea" data-nb-ref-number="29" id="idea29" data-nb-words="13" data-nb-chars="88">Kanovník požádal pastevce, aby vypravoval. Pastevec poplácal kozu po&nbsp;hřbetě a&nbsp;pravil jí:</span></p>
        <p class="chunk" data-nb-ref-number="29" data-nb-words="9" data-nb-chars="51"><span class="idea" data-nb-ref-number="30" id="idea30" data-nb-words="9" data-nb-chars="51">„Lehni, Strako, máme dost času k&nbsp;návratu do&nbsp;stáda.“</span></p>
        <p class="chunk" data-nb-ref-number="30" data-nb-words="28" data-nb-chars="169"><span class="idea" data-nb-ref-number="31" id="idea31" data-nb-words="28" data-nb-chars="169">Koza, jako by&nbsp;mu&nbsp;rozuměla, lehla si&nbsp;klidně, když usedl, vedle něho a&nbsp;dívala se&nbsp;mu&nbsp;do&nbsp;tváře, jako by&nbsp;bedlivě naslouchala vyprávění pastevce, který začal vypravovat takto:</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_063.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>