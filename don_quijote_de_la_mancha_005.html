<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="CERVANTES A JEHO DON QUIJOTE">
    <meta name="apple-mobile-web-app-capable" content="yes">
    <title>CERVANTES A JEHO DON QUIJOTE</title>
    <link rel="stylesheet" href="./style/style.min.css" media="screen" integrity="sha256-B3gLD3ahhzhEdo6UinammBwydemN1LIOKCNUgIhBIno=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="/assets/favicon.ico">
    <link rel="icon" type="image/png" sizes="16x16" href="/assets/favicon-16x16.png">
    <link rel="icon" type="image/png" sizes="32x32" href="/assets/favicon-32x32.png">
    <link rel="icon" type="image/png" sizes="48x48" href="/assets/favicon-48x48.png">
    <link rel="manifest" href="/assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Miguel de Cervantes Saavedra: Důmyslný rytíř Don Quijote de la Mancha I">
    <link rel="apple-touch-icon" sizes="57x57" href="/assets/apple-touch-icon-57x57.png">
    <link rel="apple-touch-icon" sizes="60x60" href="/assets/apple-touch-icon-60x60.png">
    <link rel="apple-touch-icon" sizes="72x72" href="/assets/apple-touch-icon-72x72.png">
    <link rel="apple-touch-icon" sizes="76x76" href="/assets/apple-touch-icon-76x76.png">
    <link rel="apple-touch-icon" sizes="114x114" href="/assets/apple-touch-icon-114x114.png">
    <link rel="apple-touch-icon" sizes="120x120" href="/assets/apple-touch-icon-120x120.png">
    <link rel="apple-touch-icon" sizes="144x144" href="/assets/apple-touch-icon-144x144.png">
    <link rel="apple-touch-icon" sizes="152x152" href="/assets/apple-touch-icon-152x152.png">
    <link rel="apple-touch-icon" sizes="167x167" href="/assets/apple-touch-icon-167x167.png">
    <link rel="apple-touch-icon" sizes="180x180" href="/assets/apple-touch-icon-180x180.png">
    <link rel="apple-touch-icon" sizes="1024x1024" href="/assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Důmyslný rytíř Don Quijote de la Mancha I">
    <meta property="og:title" content="Důmyslný rytíř Don Quijote de la Mancha I">
    <meta property="og:type" content="book">
    <meta property="og:book:author" content="Miguel de Cervantes Saavedra">
    <meta property="twitter:title" content="Miguel de Cervantes Saavedra: Důmyslný rytíř Don Quijote de la Mancha I">
    <meta property="og:image" content="/assets/cover-1200x620.png">
    <meta property="twitter:image" content="/assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./promo.html">
    <link rel="next" href="./don_quijote_de_la_mancha_006.html">
    <meta name="nb-order" content="1">
    <link rel="self" href="don_quijote_de_la_mancha_005.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-31beb87">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="7103" data-nb-chars="45656">
    <nav role="doc-toc">
      <ul class="plain section">
        <li><a href="don_quijote_de_la_mancha_005.html">CERVANTES A JEHO DON QUIJOTE</a></li>
        <li><a href="don_quijote_de_la_mancha_007.html">KNIHA
            PRVNÍ</a>
          <ul>
            <li><a href="don_quijote_de_la_mancha_009.html">Věnování</a></li>
            <li><a href="don_quijote_de_la_mancha_010.html">PŘEDMLUVA</a></li>
            <li><a href="don_quijote_de_la_mancha_011.html">KAPITOLA
                I.,
                jež líčí stav a působení slavného rytíře dona Quijota de la Mancha.</a></li>
            <li><a href="don_quijote_de_la_mancha_012.html">KAPITOLA
                II.,
                jednající o tom, jak poprvé důmyslný don Quijote opustil domov.</a></li>
            <li><a href="don_quijote_de_la_mancha_013.html">KAPITOLA
                III.,
                kde se vypravuje, jakým půvabným způsobem byl don Quijote pasován na
                rytíře.</a></li>
            <li><a href="don_quijote_de_la_mancha_014.html">KAPITOLA
                IV.
                o tom, co se stalo našemu rytíři, když opustil hospodu.</a></li>
            <li><a href="don_quijote_de_la_mancha_015.html">KAPITOLA V.,
                kde se pokračuje v líčení nehod našeho rytíře.</a></li>
            <li><a href="don_quijote_de_la_mancha_016.html">KAPITOLA
                VI.
                o vtipné velké přehlídce, již farář a holič vykonali v knihovně našeho
                důmyslného rytíře.</a></li>
            <li><a href="don_quijote_de_la_mancha_017.html">KAPITOLA
                VII.
                o druhé výpravě zdatného našeho rytíře dona Quijota de la Mancha.</a></li>
            <li><a href="don_quijote_de_la_mancha_018.html">KAPITOLA
                VIII.
                o úspěchu dona Quijota v hrozném a neslýchaném dobrodružství s větrnými
                mlýny a o jiných příhodách, hodných blahé paměti.</a></li>
            <li><a href="don_quijote_de_la_mancha_019.html">KAPITOLA IX.,
                kde se vylíčí konec strašného boje, který svedli statný Biskajec a odvážný
                Manchan.</a></li>
            <li><a href="don_quijote_de_la_mancha_020.html">KAPITOLA X.
                o vtipném rozmlouvání dona Quijota se Sancho Panzou, jeho zbrojnošem.</a></li>
            <li><a href="don_quijote_de_la_mancha_021.html">KAPITOLA XI.
                o tom, co se donu Quijotovi stalo u pastýřů koz.</a></li>
            <li><a href="don_quijote_de_la_mancha_022.html">KAPITOLA
                XII.
                o tom, co vyprávěl pastýř společníkům dona Quijota.</a></li>
            <li><a href="don_quijote_de_la_mancha_023.html">KAPITOLA XIII.,
                kde se končí příběh pastýřky Marcely i jiné příhody.</a></li>
            <li><a href="don_quijote_de_la_mancha_024.html">KAPITOLA
                XIV.,
                kde se uvádějí zoufalé verše mrtvého pastýře i jiné nečekané příhody.</a></li>
            <li><a href="don_quijote_de_la_mancha_025.html">KAPITOLA
                XV.
                o nehodě, jež potkala dona Quijota, když cestou natrefil několik yanguesských
                surovců.</a></li>
            <li><a href="don_quijote_de_la_mancha_026.html">KAPITOLA
                XVI.
                o tom, co potkalo důmyslného rytíře v hospodě, již měl za hrad.</a></li>
            <li><a href="don_quijote_de_la_mancha_027.html">KAPITOLA
                XVII.,
                kde se pokračuje v nesčetných svízelích statečného dona Quijota a dobrého
                zbrojnoše Sancha Panzy v hospodě, kterou na své neštěstí don Quijote měl za
                hrad.</a></li>
            <li><a href="don_quijote_de_la_mancha_028.html">KAPITOLA
                XVIII.,
                kde se líčí rozmluva Sancha Panzy s jeho pánem donem Quijotem i jiná
                dobrodružství, hodná vypravování.</a></li>
            <li><a href="don_quijote_de_la_mancha_029.html">KAPITOLA
                XIX.
                o bystrých hovorech Sancha s pánem, o příhodě s mrtvým a jiných slavných
                příbězích.</a></li>
            <li><a href="don_quijote_de_la_mancha_030.html">KAPITOLA
                XX.
                o nevídaném a neslýchaném dobrodružství, jehož žádný slavný rytíř na
                světě nepodnikl s menším nebezpečím než statečný don Quijote de la Mancha.</a></li>
            <li><a href="don_quijote_de_la_mancha_031.html">KAPITOLA
                XXI.,
                jež jedná o skvostném dobrodružství, v němž dobyto slavné přilby Mambrinovy,
                a o jiných příhodách našeho nepřemožitelného rytíře.</a></li>
            <li><a href="don_quijote_de_la_mancha_032.html">KAPITOLA
                XXII.
                o tom, jak don Quijote opatřil svobodu mnoha ubožákům, které násilně
                vedli, kam se jim nechtělo.</a></li>
            <li><a href="don_quijote_de_la_mancha_033.html">KAPITOLA
                XXIII.
                o příhodě, jež potkala slavného dona Quijota v Sieře Moreně a jež je z nejzvláštnějších
                dobrodružství této pravdivé historie.</a></li>
            <li><a href="don_quijote_de_la_mancha_034.html">KAPITOLA
                XXIV.,
                kde se pokračuje v dobrodružství v Sieře Moreně.</a></li>
            <li><a href="don_quijote_de_la_mancha_035.html">KAPITOLA
                XXV.,
                jednající o tom, co podivuhodného potkalo statečného rytíře z Manchy v Sieře
                Moreně, a o tom, jak napodobil pokání Beltenebrosovo.</a></li>
            <li><a href="don_quijote_de_la_mancha_036.html">KAPITOLA
                XXVI.,
                kde se dále líčí, jakých kousků se don Quijote z lásky dopouštěl v Sieře
                Moreně.</a></li>
            <li><a href="don_quijote_de_la_mancha_037.html">KAPITOLA
                XXVII.
                o tom, jak uskutečnili farář a holič svůj úmysl, a o jiných věcech,
                hodných, aby o nich tato velká historie vypravovala.</a></li>
          </ul>
        </li>
        <li><a href="don_quijote_de_la_mancha_038.html">KNIHA
            DRUHÁ</a>
          <ul>
            <li><a href="don_quijote_de_la_mancha_040.html">KAPITOLA
                XXVIII.,
                jež líčí nové a příjemné dobrodružství, které potkalo faráře a holiče v horách.</a></li>
            <li><a href="don_quijote_de_la_mancha_041.html">KAPITOLA
                XXIX.,
                jež jedná o vtipné lsti a způsobu, jakými byl náš zamilovaný rytíř
                odlákán od překrutého pokání, jež si byl uložil.</a></li>
            <li><a href="don_quijote_de_la_mancha_042.html">KAPITOLA
                XXX.,
                jež pojednává o moudrosti krásné Dorotey a jiných příjemných a zábavných
                věcech.</a></li>
            <li><a href="don_quijote_de_la_mancha_043.html">KAPITOLA
                XXXI.
                o půvabné rozmluvě dona Quijota se zbrojnošem Sanchem Panzou a příhodách
                jiných.</a></li>
            <li><a href="don_quijote_de_la_mancha_044.html">KAPITOLA
                XXXII.,
                která jedná o příhodách dona Quijota a celé družiny v hospodě.</a></li>
            <li><a href="don_quijote_de_la_mancha_045.html">KAPITOLA
                XXXIII.,
                v níž se vypráví povídka o nevhodně zvědavém.</a></li>
            <li><a href="don_quijote_de_la_mancha_046.html">KAPITOLA
                XXXIV.,
                v níž se pokračuje v povídce o nevhodné zvědavosti.</a></li>
            <li><a href="don_quijote_de_la_mancha_047.html">KAPITOLA XXXV.
                o zápase statečného a odvážného dona Quijota s několika měchy vína a konec
                historie o nevhodně zvědavém.</a></li>
            <li><a href="don_quijote_de_la_mancha_048.html">KAPITOLA
                XXXVI.,
                vyprávějící jiné nezvyklé události, které se v hospodě přihodily.</a></li>
            <li><a href="don_quijote_de_la_mancha_049.html">KAPITOLA
                XXXVII.
                o slavné princezně Micomiconě a mnohých jiných veselých příbězích.</a></li>
            <li><a href="don_quijote_de_la_mancha_050.html">KAPITOLA
                XXXVIII.
                o zajímavé řeči dona Quijota o válečnictví a umění.</a></li>
            <li><a href="don_quijote_de_la_mancha_051.html">KAPITOLA
                XXXIX.,
                v níž otrok líčí svůj život a příhody.</a></li>
            <li><a href="don_quijote_de_la_mancha_052.html">KAPITOLA XL.,
                jež obsahuje další vyprávění otrokovo.</a></li>
            <li><a href="don_quijote_de_la_mancha_053.html">KAPITOLA
                XLI.
                o dalších příhodách otrokových.</a></li>
            <li><a href="don_quijote_de_la_mancha_054.html">KAPITOLA
                XLII.
                o dalších příhodách v hospodě a o jiných důležitých událostech.</a></li>
            <li><a href="don_quijote_de_la_mancha_055.html">KAPITOLA
                XLIII.
                o roztomilém příběhu mezkaře a jiných divných událostech, které se v hospodě
                zběhly.</a></li>
            <li><a href="don_quijote_de_la_mancha_056.html">KAPITOLA
                XLIV.
                o dalších neslýchaných příhodách v hospodě.</a></li>
            <li><a href="don_quijote_de_la_mancha_057.html">KAPITOLA
                XLV.
                o pochybách týkajících se Mambrinovy helmy a soumarského sedla; vypravují
                se také jiné příběhy pravdivě, jak se udály.</a></li>
            <li><a href="don_quijote_de_la_mancha_058.html">KAPITOLA
                XLVI.
                o znamenitém dobrodružství biřiců a o velké zuřivosti našeho zábavného
                rytíře dona Quijota.</a></li>
            <li><a href="don_quijote_de_la_mancha_059.html">KAPITOLA XLVII.
                o podivném začarování dona Quijota a jiných zajímavých příhodách.</a></li>
            <li><a href="don_quijote_de_la_mancha_060.html">KAPITOLA
                XLVIII.
                o jiných názorech kanovníkových, týkajících se rytířských knih, a o věcech
                dalších, jeho rozumu hodných.</a></li>
            <li><a href="don_quijote_de_la_mancha_061.html">KAPITOLA
                XLIX.,
                kde běží o moudrý rozhovor Sancha Panzy s jeho pánem.</a></li>
            <li><a href="don_quijote_de_la_mancha_062.html">KAPITOLA L.
                o vtipném sporu dona Quijota s kanovníkem a jiných událostech.</a></li>
            <li><a href="don_quijote_de_la_mancha_063.html">KAPITOLA
                LI.
                o vyprávění pastevcově průvodcům dona Quijota.</a></li>
            <li><a href="don_quijote_de_la_mancha_064.html">KAPITOLA
                LII.
                o při dona Quijota s pastevcem a o neslýchaném dobrodružství s kajícníky;
                které šťastně dopadlo, ač se velice unavil</a></li>
          </ul>
        </li>
        <li><a href="don_quijote_de_la_mancha_065.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./promo.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="5" data-nb-chars="28"><span class="idea" data-nb-ref-number="1" id="idea1" data-nb-words="5" data-nb-chars="28">CERVANTES A JEHO DON QUIJOTE</span></h1>
        <section>
          <p class="chunk" data-nb-ref-number="2" data-nb-words="33" data-nb-chars="239"><span class="idea" data-nb-ref-number="2" id="idea2" data-nb-words="33" data-nb-chars="239">Cervantesův<a href="./resources/undefined">[1]</a> „Důmyslný rytíř Don Quijote de&nbsp;la&nbsp;Mancha“ je&nbsp;parodií rytířských románů, pomníkem renesančního myšlení, z&nbsp;něhož se&nbsp;zrodila naše doba, výrazem životní moudrosti svého autora a&nbsp;výronem i&nbsp;ztělesněním národního ducha španělského.</span></p>
          <p class="chunk" data-nb-ref-number="3" data-nb-words="152" data-nb-chars="990"><span class="idea" data-nb-ref-number="3" id="idea3" data-nb-words="152" data-nb-chars="990"><em>Je, pravím, parodií rytířských románů</em>. Tím je&nbsp;vlastně nejméně a&nbsp;pouze svou vnější formou, ač&nbsp;dlouhé věky nechtěly v&nbsp;něm vidět nic více a&nbsp;nic hlubšího. Snad ani Cervantes nechtěl jím původně nic než zesměšnit jistý druh módních románů a&nbsp;jistou formu soudobého romantismu; mínil poskytnout obecenstvu kus zábavné četby. Tu&nbsp;by&nbsp;nebyl býval ani příliš původní, jak uvidíme. Sledujme tento vnější tvar Cervantesova díla a&nbsp;prvotní jeho určení. Dovolí nám to&nbsp;zasadit „Dona Quijota“ na&nbsp;určité místo evropského literárního vývoje, připomenout určité vztahy a&nbsp;porovnat jej s&nbsp;příbuznými díly, jež mu&nbsp;předcházela. Až&nbsp;pak přihlédneme blíže, k&nbsp;jeho významu vnitřnímu, a&nbsp;až&nbsp;pod nálepkou parodie rytířských románů objevíme jeho tvář a&nbsp;pravou podobu, nebude už&nbsp;možno jej zařazovat, srovnávat, měřit: bude tím, čím je, největším románem všech věků, nezařaditelným, ježto jako naprosto původní, nesrovnatelný, nezměřitelný, nekonečně přesahuje cenou a&nbsp;hloubkou, co&nbsp;bylo v&nbsp;jeho druhu stvořeno před ním a&nbsp;po&nbsp;něm.</span></p>
          <p class="chunk" data-nb-ref-number="4" data-nb-words="871" data-nb-chars="5829"><span class="idea" data-nb-ref-number="4" id="idea4" data-nb-words="871" data-nb-chars="5829">Veršované romány o&nbsp;báječném britském králi Artušovi a&nbsp;jeho družině, dvanácti rytířích „Kulatého stolu“, jež ve&nbsp;dvanáctém a&nbsp;třináctém století byly nejhledanější pochoutkou rytířského čtenářstva, ustupují od&nbsp;čtrnáctého věku v&nbsp;celé Evropě románům prozaickým. V&nbsp;patnáctém století jich máme už&nbsp;celou řadu ve&nbsp;Francii, Itálii, Španělsku i&nbsp;Anglii. Středověký rytířský ideál, dříve než zajde za&nbsp;změněných podmínek společenského života, zazáří v&nbsp;nich naposled a&nbsp;naposled okouzlí fantazii romantického čtenářstva. Ideál tento má&nbsp;dva podstatné prvky: představu cti a&nbsp;představu lásky. Rytířský hrdina románový je&nbsp;stálý, věrný, trpělivý a&nbsp;nenáročný v&nbsp;lásce, je&nbsp;oddán bezpodmínečně svému králi nebo lennímu pánovi, dodržuje pevně dané slovo, brání slabé a&nbsp;bezbranné, napravuje křivdy a&nbsp;dobývá si&nbsp;slávy bojem s&nbsp;mocnými a&nbsp;silnými. Od&nbsp;počátku romány o&nbsp;Artušovi a&nbsp;jeho rytířích obsahovaly silný prvek nadpřirozený a&nbsp;zázračný: svět obrů, černokněžníků, víl a&nbsp;oblud smísil se&nbsp;se&nbsp;světem rytířů, králů a&nbsp;jejich dam a&nbsp;od&nbsp;čtrnáctého století nepravděpodobností, fantastičnosti a&nbsp;zázraků v&nbsp;románech stále přibývá. Románový žánr rytířský nesl tak sám o&nbsp;sobě příčinu svého rozkladu a&nbsp;smrti. Montalvův román „Amadis de&nbsp;Gaula“ z&nbsp;r. 1508, brzo přeložený ze&nbsp;španělštiny do&nbsp;řady evropských jazyků a&nbsp;ve&nbsp;všech napodobený, označuje vrcholný okamžik vývoje žánru. Španělé zaplavili během následujícího půlstoletí svou vlast i&nbsp;Evropu nespočetným rodem nejfantastičtějších rytířských hrdinů, jejichž jména defilují celým „Donem Quijotem“: Esplandián, Primaleon, Lisuarte, Belianis, Felixmarte, Clarisel atd. Tito hrdinové zvučných jmen, nadlidských hrdinství a&nbsp;skvělých lásek byli rázem miláčky exaltovaných myslí a&nbsp;něžných srdcí. Ale směšnost na&nbsp;ně&nbsp;číhala! Výrazem doby přestal být už&nbsp;rytíř a&nbsp;počínal jím být dvořan; pojetí rytířské cti se&nbsp;přestalo opírat o&nbsp;pevný základ mocné společenské třídy a&nbsp;zbylo z&nbsp;něho něco lesklého, pozlátka k&nbsp;ozdobě hladkých dvořanů, několik pravidel o&nbsp;umění líbit se, dosáhnout vážnosti mezi lidmi a&nbsp;přízně mocných. Čestných jednotlivců nebylo snad o&nbsp;nic méně než dříve, ale nebylo už&nbsp;společenské vrstvy, pro niž by&nbsp;čest byla životní řeholí. A&nbsp;stejně bylo tomu i&nbsp;s&nbsp;představou rytířské lásky: cudný rytířský milenec románový, omdlévající brzo bolestí nad hněvem své dámy, brzo blahem nad projevy její přízně, vždy skromný a&nbsp;hotový k&nbsp;nejúžasnějším výkonům pro laskavé slovo své milé, neimponoval renesančnímu dvořanovi, čtenáři „Decamerona“ a&nbsp;povídek Bandellových, který dovedl jiným způsobem v&nbsp;lásce přijít k&nbsp;svému a&nbsp;pro nějž módní tehdy platonizování bylo jen prostředkem, dobrým jako kterýkoliv jiný, aby se&nbsp;rychleji dostal se&nbsp;svou dámou ke&nbsp;koncům neplatonským. A&nbsp;co&nbsp;společného měla s&nbsp;dobou rodící se&nbsp;vědy, objevů zámořských a&nbsp;objevů Koperníkových, s&nbsp;dobou rodící se&nbsp;kritiky a&nbsp;nové filozofie, s&nbsp;dobou vzniku moderních států a&nbsp;moderní racionální politiky všechna ta&nbsp;bizarní fantastika, naroubovaná na&nbsp;osudy rytířských hrdinů, složená z&nbsp;absurdních pověr, popisů zázračných a&nbsp;nepozemských krajů a&nbsp;bytostí a&nbsp;nadlidských výkonů? Bavila dosti dlouho, ale svět kolem se&nbsp;rychle měnil a&nbsp;brzo působila na&nbsp;mozky důvěřivosti zbavené a&nbsp;procitající skepsí poznamenané dojmem groteskní nesmyslnosti a&nbsp;komiky, volající po&nbsp;parodii. „Don Quijote“ jakožto parodie je&nbsp;jen posledním článkem vývoje, jehož počátek splývá se&nbsp;samými počátky renesance. První, kdo výrazně uvedl do&nbsp;heroického světa rytířského komický prvek, byl Ital <em>Sacchetti</em>. Že&nbsp;kořeny španělské parodie nalézáme v&nbsp;Itálii, není s&nbsp;podivem: v&nbsp;době, kdy ve&nbsp;Francii, Anglii i&nbsp;Španělsku rytířstvo ještě skutečně žije, v&nbsp;Itálii, měšťanské a&nbsp;obchodnické, kde i&nbsp;v&nbsp;době svého květu rytířstvo působilo dojmem z&nbsp;ciziny dovezeného zboží, je&nbsp;rytířská romantika pouhou hříčkou obraznosti básnické, rytíř a&nbsp;jeho svět je&nbsp;pouhou pomůckou a&nbsp;rekvizitou poezie. Ve&nbsp;čtrnáctém století už&nbsp;uvádí Sacchetti na&nbsp;scénu v&nbsp;jedné ze&nbsp;svých tří set novel směšnou figuru quijotovskou v&nbsp;osobě Agnola di&nbsp;Ser Gherarda. Ale italskými předchůdci Cer-vantesovými ve&nbsp;vlastním slova smyslu byli až&nbsp;Boiardo a&nbsp;Ariosto. Cervantes oba znal. Roland, nejhrdinštější postava starofrancouzského legendárního rytířstva, je&nbsp;v&nbsp;Boiardově „Orlando innamorato“ (Zamilovaný R.; první úplné vydání je&nbsp;z&nbsp;r. 1495) nešikovným, bázlivým a&nbsp;trapným milencem obratné pohanské princezny, která ho&nbsp;přehlíží; obří a&nbsp;drsný hrdina, jenž v&nbsp;starofrancouzské Písni, která jej poprvé zvěčnila a&nbsp;z&nbsp;níž vzešly všechny pozdější legendy o&nbsp;něm, ani jednou nevysloví ženského jména a&nbsp;umírá v&nbsp;boji proti nevěřícím bez jediné vzpomínky na&nbsp;krásnou Audu, objevující se&nbsp;nato na&nbsp;scéně Písně jen proto, aby ihned zemřela bolem při zprávě o&nbsp;smrti hrdinově, je&nbsp;u&nbsp;Boiarda napořád obětován lsti pohanské princezny, jejíž chytrost je&nbsp;vlastním nervem děje románového. Roland-hrdina křížových výprav, neznající ženy, pro nějž dívky žalem umírají, pohrdajíce syny královskými, a&nbsp;Roland-otrok pohanské dívky, jež ho&nbsp;klame, žebrák nesdílené lásky: mezi oběma jsou čtyři století, oddělující normandskou velepíseň od&nbsp;fantazie Boiardovy. Ale je&nbsp;tu&nbsp;další věc: Boiardovi chybí konstruktivní obraznost; není schopen zvládnout svou látku a&nbsp;spořádat svůj básnický svět harmonicky; nemá snadnosti a&nbsp;půvabného vzletu: jeho pohádková fantazie románová žádala by&nbsp;si&nbsp;křídel, ale ukáže se, že&nbsp;básník má&nbsp;nohy z&nbsp;olova. Prakticky to&nbsp;znamená, že&nbsp;často vzlétne, chtěje s&nbsp;sebou čtenáře odnést do&nbsp;říše zázraků, čar a&nbsp;divů, ale klesne k&nbsp;zemi a&nbsp;fantastický jeho svět se&nbsp;rázem zazdá lichý, nesmyslný a&nbsp;groteskní. Kde není schopen stylu, Angelica je&nbsp;slečinkovská a&nbsp;Roland pouhé gigrle. A&nbsp;tak se&nbsp;román Boiardův stává parodií rytířských příběhů často i&nbsp;z&nbsp;nemohoucnosti básníkovy. – Jinak je&nbsp;tomu u&nbsp;hlavního předchůdce Cervantesova, Ludovica Ariosta. Když počíná své epos, píše markýzi z&nbsp;Mantovy, že&nbsp;míní jen „pokračovat v&nbsp;díle hraběte Boiarda“, což tu&nbsp;znamená převzít Boiardovy hrdiny a&nbsp;rozluštit problémy jejich životů.</span></p>
          <blockquote class="chunk" data-nb-ref-number="5" data-nb-words="14" data-nb-chars="80">
            <p><em><span class="idea" data-nb-ref-number="5" id="idea5" data-nb-words="7" data-nb-chars="39">„Le donne, i&nbsp;cavalier, i&nbsp;antiqui amori,<br></span>
<span class="idea" data-nb-ref-number="6" id="idea6" data-nb-words="7" data-nb-chars="41">le&nbsp;cortesie, le&nbsp;audaci imprese io&nbsp;canto…“</span></em></p>
          </blockquote>
        </section>
        <section>
          <p class="chunk" data-nb-ref-number="6" data-nb-words="438" data-nb-chars="2830"><span class="idea" data-nb-ref-number="7" id="idea7" data-nb-words="438" data-nb-chars="2830">pějí verše „Orlanda furiosa“ (Zuřivého Rolanda; první vyd. r. 1516). Ale identickou tuto látku, lásku dam a&nbsp;rytířů, dvoření, zázraky rytířské cti a&nbsp;neuvěřitelná dobrodružství dovedl Ariosto jinak zvládnout než Boiardo, a&nbsp;proto je&nbsp;i&nbsp;jiný ve&nbsp;své parodii. Ariosto uskutečňuje touhu renesance po&nbsp;„čirém umění“, „čiré formě“; Ariosto je&nbsp;básníkem a&nbsp;ničím více, ale tím chce být, jak nejčistěji to&nbsp;jde. O&nbsp;svět, skutečnost a&nbsp;svou látku má&nbsp;výlučně zájem umělecký; to&nbsp;jest, jeho rytířstvo je&nbsp;říší zcela mimo tento svět, je&nbsp;vesmírem fantazie, který si&nbsp;umělec sám od&nbsp;a&nbsp;do&nbsp;zet stvořil, který podle zvůle rozkládá a&nbsp;znovu skládá, jímž absolutně disponuje. Toto osvobození obraznosti od&nbsp;historie a&nbsp;skutečnosti, stvoření ryzí formy – bylo jedním ze&nbsp;snů renesance. Ariosto jej uskutečnil. Avšak cítil, že&nbsp;svět obrazný nemá skutečnosti mimo jeho vlastní mysl, neuvěřil mu&nbsp;a&nbsp;vyhradil si&nbsp;právo projevovat o&nbsp;jeho ceně cynickou skepsi. Právo na&nbsp;ironii, jež si&nbsp;osobuje tvůrčí duch, který si&nbsp;stvořil svůj umělecký svět, to&nbsp;jest umělý a&nbsp;neskutečný, a&nbsp;chvílemi jím pohrdá jako každou jinou hříčkou, je&nbsp;jedním z&nbsp;nejosobitějších rysů Ariostových: tu&nbsp;je&nbsp;kořen jeho ironizování rytířstva, hluboce patrně rozdílný od&nbsp;kořenů parodie boiardovské. Boiardo nám ukázal Rolanda zamilovaného směšně a&nbsp;potupně, ale snížil aspoň hodnotu jeho citů pro Angelicu, neboť jeho Roland se&nbsp;dvakrát nechá svést lstivou Origillou; Ariosto vrátí Rolandovi lásku čistou a&nbsp;věrnou, ale nechá ho&nbsp;z&nbsp;ní&nbsp;zešílet a&nbsp;vydá ho, bláznícího, veřejnému posměchu jako šaška. Ariosto je&nbsp;jemnější, vtipnější a&nbsp;krutější. Boiardova Angelica je&nbsp;lstivá a&nbsp;lživá ukrutnice, ale zůstává dcerou královskou, jíž se&nbsp;narodila; Ariosto jí&nbsp;vrací dobrotu srdce, ale jen proto, aby jí, ideálu Rolandovu, Rinaldovu, Sacripantovu, Ferraúnovu, dal se&nbsp;zamilovat do&nbsp;nicotného panoše a&nbsp;skončit jako ženě sluhy: „si fa&nbsp;moglie di&nbsp;un&nbsp;povero fante!“ Boiardovi rytíři jedí na&nbsp;posezení po&nbsp;čtvrtce koně a&nbsp;na&nbsp;dostřel luku lze je&nbsp;slyšet skřípat zuby; jsou směšní, ale jsou to&nbsp;směšní obři. Ariosto nehledá těchto hrubých a&nbsp;obrovských efektů: ukáže zato s&nbsp;krutou ironií na&nbsp;Rodomontovi, jak ze&nbsp;samé povahy potulného rytířství plyne, že&nbsp;potulný rytíř je&nbsp;nutně anarchickou silou, duchaprázdnou a&nbsp;zvířecí. – Cervantes Ariostovo dílo dobře znal: špatný španělský překlad španělský, jejž dal r. 1544 Girolamo de&nbsp;Urrea, chválil daleko přes míru. Úmysly Ariostovy nebyly ovšem úmysly Cervantesovými. Ital nemínil svým dílem výslovně parodovat rytířstvo: jeho ironie není systémem, ale jen občasným projevem neúcty k&nbsp;světu, jejž si&nbsp;stvořil a&nbsp;jemuž není povinen přikládat víc důležitosti a&nbsp;vážnosti, než se&nbsp;mu&nbsp;zlíbí. Ale Cervantes dobře uviděl těch několik skeptických úsměšků na&nbsp;ústech Ariostových a&nbsp;neušel mu&nbsp;ironický nádech veršů podobných tomu, jímž italský mistr provází výpočet nadlidských, zázračných výkonů svých rytířů, výkonů totiž</span></p>
          <blockquote class="chunk" data-nb-ref-number="7" data-nb-words="5" data-nb-chars="27"><span class="idea" data-nb-ref-number="8" id="idea8" data-nb-words="5" data-nb-chars="27"><p><em>„… chessi soli sanno fare…“</em></p></span></blockquote>
          <p class="chunk" data-nb-ref-number="8" data-nb-words="187" data-nb-chars="1180"><span class="idea" data-nb-ref-number="9" id="idea9" data-nb-words="187" data-nb-chars="1180">Bezprostřední pobídku k&nbsp;dílu nalezl však Cervantes doma: z&nbsp;doby kolem roku 1595 pochází anonymní španělské <em>„Entremés de&nbsp;los Romances“</em>, jež je&nbsp;tentokrát už&nbsp;zcela úmyslnou a&nbsp;důslednou parodií hrdinů nesčetných romancí, v&nbsp;nichž od&nbsp;patnáctého století Španělé opěvují epickou formu hrdinství a&nbsp;lásky rytířů a&nbsp;knížat svých i&nbsp;cizích. První sborník romancí „Cancionero de&nbsp;Baena“ je&nbsp;z&nbsp;r. 1445 a&nbsp;druhá polovice století uviděla celou řadu zpěvníků dalších. V&nbsp;„Entremés“ se&nbsp;ubohý sedlák Bartolo zblázní z&nbsp;romancí a&nbsp;jme se&nbsp;směšně napodobit příběhy rytířských hrdinů: zde jasně vidíme, v&nbsp;čem motiv donquijotský není původním majetkem Cervantesovým. Více než to! V&nbsp;prvních kapitolách své knihy je&nbsp;Cervantes v&nbsp;zajetí postavy Bartolovy: Bartolovo šílenství spočívá totiž v&nbsp;tom, že&nbsp;se&nbsp;každou chvíli pokládá za&nbsp;jiného ze&nbsp;známých rytířských hrdinů, mění neustále svou totožnost a&nbsp;mele, páté přes deváté, zlomky z&nbsp;nejrůznějších romancí. A&nbsp;stejně don Quijote na&nbsp;samém počátku svých příhod není ještě sám sebou: když jej hospodské holčice obsluhují, cituje jim na&nbsp;sebe slova, jež romance vypráví o&nbsp;Lancelotovi (k. II.); leže na&nbsp;zemi, ztlučen kupci, má&nbsp;se&nbsp;za&nbsp;raněného Valdovína a&nbsp;volá jeho slovy (k. V.).</span></p>
          <p class="chunk" data-nb-ref-number="9" data-nb-words="625" data-nb-chars="3927"><span class="idea" data-nb-ref-number="10" id="idea10" data-nb-words="625" data-nb-chars="3927">Okamžikem, jenž stvořil pravého dona Quijota, byl onen, v&nbsp;němž si&nbsp;Cervantes geniálně uvědomil, že&nbsp;don Quijote musí být pojat jako určitá, velmi individuální osobnost a&nbsp;že&nbsp;svou původnost, svou vyhraněnou personalitu nesmí během děje ani na&nbsp;okamžik ztratit: od&nbsp;chvíle, kdy se&nbsp;přestane mít, zač se&nbsp;v&nbsp;šílenství svém má, tedy když nabývá rozumu, vzdává se&nbsp;osobnosti donquijotské a&nbsp;vrací se&nbsp;do&nbsp;své civilní kůže lhostejného venkovského zemánka Alonsa Quijany, nemá, co&nbsp;by&nbsp;více hledal na&nbsp;světě; nabývá rozumu a&nbsp;ztrací personalitu donquijotskou, umírá. Mezi prvopočátkem románu, kde don Quijote je&nbsp;ještě Bartolem, a&nbsp;ostatkem prvního dílu, kde je&nbsp;již sám sebou, je&nbsp;tudíž jistý rozpor. (Toť první nejednota Cervantesova románu, sotva znatelná.) – V&nbsp;čem je&nbsp;don Quijote, jakmile začal být sám sebou, směšnou parodií rytířů? Don Quijote je&nbsp;směšný z&nbsp;důvodu své vnitřní nepružnosti. Don Quijote zařizuje svůj život podle ideálu doby dávno minulé a&nbsp;je&nbsp;neschopen modelovat jej na&nbsp;podmínky doby současné. Don Quijotovo šílenství je&nbsp;absolutnem roztržitosti. Je&nbsp;náměsíčníkem dvacet čtyři hodiny denně. Je&nbsp;směšný tím způsobem jako milenec, jenž spadne do&nbsp;lože, poněvadž, hlavu k&nbsp;hvězdám, vypráví měsíčku o&nbsp;své milé. Nadšení je&nbsp;vždy směšné, končí-li studenou sprchou, čestná naivnost vždy směšná, je-li tahána za&nbsp;nos, i&nbsp;šlechetný idealismus, slouží-li jeho exaltovaný hlasatel za&nbsp;strašáka, za&nbsp;nímž si&nbsp;kupčíci plní kapsy výnosem jeho nadšení. Don Quijote je&nbsp;směšný, poněvadž je&nbsp;Roztržitým mezi roztržitými a&nbsp;jeho roztržitost, jeho nedbání životní skutečnosti je&nbsp;pevně organizováno okolo ústřední myšlenky, okolo jeho rytířského snu; proto se&nbsp;sledují s&nbsp;pevnou logikou i&nbsp;jeho nehody a&nbsp;roste jeho směšnost: život čeká na&nbsp;každou příležitost, aby mu&nbsp;zlomyslně nastavil nohu a&nbsp;vyvolal náš smích. Je&nbsp;to&nbsp;věčná hra rozporů: Don Quijote se&nbsp;rozhodne pro rytířství, ale osud chce, aby to&nbsp;bylo v&nbsp;době, kdy rytíři jsou už&nbsp;jen hříčkou básnické fantazie a&nbsp;divadelní veteší. Starý zemánek shání brnění, ale život učinil jej chudým a&nbsp;dopřeje mu&nbsp;jen přilbici z&nbsp;lepenky. Vyjede z&nbsp;domova, sní o&nbsp;vznešených princeznách a&nbsp;první ženy, jež potká, jsou běhny. Je&nbsp;sice pasován na&nbsp;rytíře, ale uslyší, že&nbsp;jím nemůže být bez peněz a&nbsp;čistých košilí. „Jsme sluhy božími na&nbsp;zemi a&nbsp;ramenem, jímž se&nbsp;stává skutkem spravedlnost,“ praví pastýřům (XII), ale prvého ubožáka, jemuž poskytne svou nevítanou pomoc, přivede do&nbsp;neštěstí a&nbsp;jinde brání světskému právu potrestat zaslouženě hrstku ničemů. Hledá obry a&nbsp;nalézá jen mlýny a&nbsp;měchy vína. Chce zápasit s&nbsp;armádami a&nbsp;tluče do&nbsp;stáda ovcí. Touží po&nbsp;přilbě Mambrinově, svět však už&nbsp;zná jen holičské misky. Miluje ovšem, „neboť tak vhodné a&nbsp;přirozené je, že&nbsp;rytíři jsou zamilováni, jako že&nbsp;nebe má&nbsp;hvězdy a&nbsp;jistě nebylo románu s&nbsp;potulným rytířem bez lásky, a&nbsp;kdyby snad lásky vskutku neměl, neplatil by&nbsp;za&nbsp;pravého rytíře, ale bastardka, který se&nbsp;dostal do&nbsp;pevnosti rytířstva ne&nbsp;dveřmi, ale zadem jako lupič a&nbsp;zloděj“ (XII), ale nenajde kol sebe vhodnějšího předmětu svých citů než hrubou selskou holčici, páchnoucí cibulí. Nalézá kolem sebe v&nbsp;shodě s&nbsp;fantastikou románů plno nástrah a&nbsp;kouzel, neustálé nepřátelství démonů a&nbsp;černokněžníků a&nbsp;je&nbsp;vskutku bit, neustále bit, bit krutě, do&nbsp;krve a&nbsp;potupně, jenomže běhnami, pasáky, hospodskými a&nbsp;slouhy. Zná z&nbsp;románů vítězné návraty hrdinů pokrytých slávou a&nbsp;očekávaných láskou paní, ale vrací se&nbsp;domů uvězněn v&nbsp;kleci jako opice na&nbsp;odiv. „Don Quijote“ ukázal neslučitelnost romantického ideálu rytířského s&nbsp;rodící se&nbsp;moderní dobou, směšnou absurdnost a&nbsp;neúspěšnost snu o&nbsp;dokonalé lásce a&nbsp;dokonalé cti ve&nbsp;společnosti na&nbsp;jiných principech založené. „Don Quijote“ tím zabil rytířský román: po&nbsp;jeho vyjití jediný z&nbsp;rytířských románů byl ve&nbsp;Španělsku znovu ještě vydán („Caballero del Febo“ r. 1617 a&nbsp;násl.), žádný však nový už&nbsp;nestvořen. Do&nbsp;té&nbsp;míry je&nbsp;dílo Cervantesovo tím, čím je&nbsp;v&nbsp;„Perských listech“ nazývá Montesquieu ústy Peršana Riky: „románem, jenž ukázal, jak jsou směšné všechny ostatní romány.“</span></p>
          <p class="chunk" data-nb-ref-number="10" data-nb-words="47" data-nb-chars="330"><span class="idea" data-nb-ref-number="11" id="idea11" data-nb-words="47" data-nb-chars="330">Ale jiná otázka je, zda „Don Quijote“ zabitím rytířského románu zabil rytířskost? Zda, když ukazuje směšnost, absurdnost a&nbsp;neúspěšnost rytířského ideálu, ukázal či&nbsp;chtěl ukázat i&nbsp;jeho nešlechetnost a&nbsp;bezdůvodnost? Juan Maruján v&nbsp;hlomozném čtyřverší naříká na&nbsp;úspěch „Dona Quijota“, jehož autor byl „katovským nožem španělské cti“:</span></p>
          <p class="chunk" data-nb-ref-number="11" data-nb-words="700" data-nb-chars="4276"><span class="idea" data-nb-ref-number="12" id="idea12" data-nb-words="700" data-nb-chars="4276">„… del honor de&nbsp;España verdugo y&nbsp;cuchillo…“ A&nbsp;v&nbsp;Donu Juanovi (XII) se&nbsp;Byronovi zdá, že&nbsp;„Cervantesův smích zničil pravé rámě – jeho vlasti; zřídka od&nbsp;té&nbsp;doby – rodilo Španělsko hrdiny“. Slovo patří nikoliv nám, ale donu Quijotovi: „Své úmysly řídím vždy k&nbsp;dobrým koncům, chci totiž činiti dobře všem a&nbsp;zle nikomu. Povězte mi, Milosti, zda ten, kdo toto chce, toto činí a&nbsp;tímto se&nbsp;zabývá, zaslouží být nazván hlupákem?“ (XXXII). A&nbsp;ještě jinde: „Od té&nbsp;doby, co&nbsp;jsem potulným rytířem, jsem statečný, umírněný, štědrý, dvorný, odvážný, mírný, trpělivý a&nbsp;snáším námahy, věznění a&nbsp;čáry.“ (L). A&nbsp;uprostřed výprasku: „Zajisté mi&nbsp;mohou kouzelníci odejmout štěstí, ale ne&nbsp;vůli a&nbsp;ducha.“ Pro dona Quijota je&nbsp;rytířství vyznáním víry; potupné bití snáší s&nbsp;pokorou a&nbsp;bezmála vděkem mučedníků; svůj ubohý život činí vznešeným svým hlubokým, mystickým procítěním heroismu. Neboť don Quijote je&nbsp;vskutku mystikem; proto ho&nbsp;farář, holič, neteř, kanovník, nikdo nedovede přesvědčit o&nbsp;bláznovství jeho počínání; proto nakonec převrací na&nbsp;svou rytířskou víru nás, jako na&nbsp;ni&nbsp;obrátil Sancha Panzu. Je&nbsp;mystik, je&nbsp;směšný, je&nbsp;blázen a&nbsp;je&nbsp;nám drahý a&nbsp;to&nbsp;vše tvoří jednotu. Vzpomeňme na&nbsp;tomto místě svaté jeho krajanky, Terezy Ježíšovy, a&nbsp;jak vysvětluje, proč církevní kazatelé nemohou obrátit nevěřící hříšníky: „… jsou příliš rozumní (Quijote je&nbsp;blázen) … jsou bez velkého plamene lásky k&nbsp;Bohu, jímž planuli apoštolové (a Quijote), a&nbsp;proto hřeje málo jejich oheň…“ (Vida, XVI, 5). Vskutku, už&nbsp;během prvního dílu počíná se&nbsp;náš smích zbarvovat nepřiznanou, pak přiznanou sympatií k&nbsp;bláznivému rytíři, potom přichází láska, nakonec úcta. Kýváme radostně vévodským manželům i&nbsp;všem ostatním, kdo si&nbsp;libují ve&nbsp;společnosti Quijotově, a&nbsp;jako oni nevíme, „čemu se&nbsp;máme více divit, zda jeho bláznovství, nebo jeho moudrosti“. Nebo jeho šlechetnosti a&nbsp;mravní čistotě, dodáváme, neboť to&nbsp;jsou další základní rysy donquijotství. Cervantes si&nbsp;byl vědom této změny zájmu o&nbsp;hrdinu; snad i&nbsp;jeho sympatie k&nbsp;nancyskému zemánkovi rostly při tvorbě jako naše při četbě: na&nbsp;stavbě románu je&nbsp;to&nbsp;znát: druhý díl se&nbsp;značně liší od&nbsp;prvého, postavy a&nbsp;povahy kol Quijota jsou hlouběji studovány a&nbsp;obšírněji představeny, aby se&nbsp;od&nbsp;nich rytíř výrazněji odrážel, význam příhod jeho je&nbsp;širší a&nbsp;obecněji lidský, parodizování rytířských knih je&nbsp;méně zdůrazňováno a&nbsp;don Quijote sice stále směšný, ale aspoň, chvála Bohu, méně bit. (Toto je&nbsp;druhá nejednota Cervantesova románu, patrnější nežli první.) Don Quijote je&nbsp;čím dál tím více tím, jenž se&nbsp;zbláznil, protože absolutní vírou uvěřil v&nbsp;možnost lásky, dobra a&nbsp;pravdy a&nbsp;vydal se&nbsp;je&nbsp;uskutečňovat. Jeho láska je&nbsp;bez nároků, neboť jí&nbsp;stačí k&nbsp;životu vidět milou čtyřikrát během dvanácti let (XIII), jeho láska je&nbsp;cudná a&nbsp;jeho láska je&nbsp;více než jeho život: zda neodpovídá v&nbsp;Barceloně, když, sražen k&nbsp;zemi rytířem Bílého měsíce, je&nbsp;vyzván přiznat porážku paní své, Dulcinee, „hlasem zesláblým, nemocným a&nbsp;jakoby zevnitř hrobu: Dulcinea z&nbsp;Tobosa je&nbsp;nejkrásnější žena na&nbsp;světě a&nbsp;já&nbsp;nejnešťastnější rytíř na&nbsp;zemi a&nbsp;moje bezmocnost nesmí být na&nbsp;škodu této pravdě: chopte se, rytíři, kopí a&nbsp;vezměte si&nbsp;můj život, když jste mi&nbsp;vzal mou čest“ (2. díl, LXIV). Don Quijote přináší pomoc a&nbsp;úlevu všem nešťastným a&nbsp;neptá se, zda si&nbsp;jí&nbsp;zaslouží: je&nbsp;soucitný bez výhrady, tedy jedinou pravou soucitností: „… potulným rytířům nenáleží a&nbsp;nepatří zkoumati, zda zarmoucení, spoutaní a&nbsp;potlačení, jež potkají cestou, jsou v&nbsp;tom stavu a&nbsp;té&nbsp;nouzi pro svou vinu či&nbsp;pro svou zásluhu; rytířům náleží jen pomoci jim jakožto potřebným a&nbsp;dbáti jejich neštěstí, a&nbsp;ne&nbsp;jejich ničemností“ (XXX). A&nbsp;don Quijote je&nbsp;mravně veliký, ač&nbsp;chudý. Je&nbsp;směšná a&nbsp;dojemná zároveň ona scéna, kde se&nbsp;rytíř uzavírá v&nbsp;samotu svého pokoje, stydí se&nbsp;před vévodu a&nbsp;vévodkyni, neboť má&nbsp;roztrhané punčochy (d. 2., XLIV). Snad by&nbsp;snesl samotu uprostřed bohatství, snad by&nbsp;snesl chudobu, kdyby měl po&nbsp;boku alespoň Sancha. Don Quijote je&nbsp;však sám a&nbsp;chudý. Co&nbsp;lze ještě dodat k&nbsp;obrazu bolestné jeho velikosti? Těsně před smrtí pošlape ho&nbsp;stádo prasat (d. 2., LXVIII) … Ale umírá teprve, když je&nbsp;krutěji ponížen. Umírá, když nabyde rozumu. Umírá, když dobrodružství v&nbsp;jeskyni Montesinově probudí v&nbsp;něm pochybnosti o&nbsp;potulném rytířství, o&nbsp;ceně jeho ideálu; procitá ze&nbsp;šlechetného bláznovství k&nbsp;rozumu a&nbsp;umírá bolestí &nbsp;z poznání, že&nbsp;ho&nbsp;svět není hoden…!</span></p>
          <p class="chunk" data-nb-ref-number="12" data-nb-words="99" data-nb-chars="708"><span class="idea" data-nb-ref-number="13" id="idea13" data-nb-words="99" data-nb-chars="708">Cervantesův „Don Quijote“ není tedy jen parodií rytířských románů, ale je&nbsp;sám nejkrásnějším rytířským románem, jenž byl stvořen. Cervantes nezabil rytířství, ale povznesl je&nbsp;a&nbsp;očistil. Zbavil ideu rytířskou všeho přežilého a&nbsp;papírového: řinčivosti, okázalosti, touhy po&nbsp;neuvěřitelných dobrodružstvích, zázraků, milostného fňukání. Zachoval vše, co&nbsp;v&nbsp;ní&nbsp;bylo vznešeného a&nbsp;poetického: hledání pravdy, myšlenku sebeobětování pravdě a&nbsp;lásce, statečnost, čestnost, cudnost citů. Vypracoval ji&nbsp;znovu v&nbsp;nový ideál, tentokrát ne&nbsp;už&nbsp;vázaný na&nbsp;jedinou dobu a&nbsp;jedinou formu společenskou, ale schopný žít věky a&nbsp;být ideálem ještě ve&nbsp;dvacátém století. Proto je&nbsp;<em>„Důmyslný rytíř don Quijote“ rytířským románem definitivním!</em></span></p>
        </section>
        <section>
          <p class="chunk" data-nb-ref-number="13" data-nb-words="306" data-nb-chars="2045"><span class="idea" data-nb-ref-number="14" id="idea14" data-nb-words="306" data-nb-chars="2045"><em>Cervantesův „Don Quijote“ je&nbsp;pomníkem renesančního myšlení.</em> I&nbsp;v&nbsp;tom smyslu mu&nbsp;nebylo dlouho rozuměno. Jako měli Cervantesa za&nbsp;pouhého parodika rytířství, ač&nbsp;rytířský ideál vypracoval k&nbsp;výsledné dokonalosti, stejně jej měli do&nbsp;nedávné doby za&nbsp;člověka bez myšlenek, jejž netrápily palčivosti rodící se&nbsp;moderní doby, ba&nbsp;za&nbsp;člověka reakce. Myslím, že&nbsp;v&nbsp;tomto omylu jsou za&nbsp;mnoho odpovědni španělští myslitelé a&nbsp;literáti sami; zdá se&nbsp;mi, že&nbsp;nic nemůže více sloužit k&nbsp;jeho udržení a&nbsp;zakořenění než názor na&nbsp;povahu španělského umělce, vyložený v&nbsp;„Idearium español“, této bibli moderního španělství: Ganivet tam vykládá (str. 77 a&nbsp;n.), že&nbsp;španělský spisovatel je&nbsp;bytostí povýtce spontánní, více než to, nevědomou, nevychovanou; sedne-li k&nbsp;práci, neví, stvoří-li zázrak umělecký, nebo monstrum; je-li málo nadán, není schopen ukrýt se&nbsp;za&nbsp;učenost neb naučenou znalost literárního řemesla. Tu&nbsp;máme tedy Cervantesa-nevědomce! Před několika lety (r. 1923) Ital Cesare de&nbsp;Lollis tuto teorii rozvedl celou knihou: jeho „Cervantes reazionario“ představuje nám španělského autora jako typického žáka jezuitů a&nbsp;výlupka Tridentského koncilu; chybělo mu&nbsp;prý sto procent kritického smyslu (str. 184); kdyby prý místo romanopisce byl učencem, byl by&nbsp;psal latinské traktáty o&nbsp;„příčinách zkázy mravů“ a&nbsp;„výchově křesťanské ženštiny“. Tudíž „Cervantes-buon uomo, povero uomo che tutti sanno“, brach Cervantes, duchem chuďas, jak všichni vědí! – Ale naproti tomu už&nbsp;r. 1905 v&nbsp;kratičké své „Cultura literaria de&nbsp;Cervantes“ Menéndez y&nbsp;Pelayo u&nbsp;Cervantesa odkrývá, trochu ovšem vágně, „ono vysoce lidské a&nbsp;aristokratické duchovní založení, jež měli všichni velcí mužové renesanční“ a&nbsp;r. 1920 Toffanin v&nbsp;„La fine del Umanesimo“ (Konec humanismu) shledává, že&nbsp;po&nbsp;Tassovi a&nbsp;s&nbsp;větším úspěchem než on&nbsp;Cervantes luštil velký problém humanistů, vztah fikce a&nbsp;skutečnosti, poezie a&nbsp;historie, jak tehdy říkali; ba&nbsp;r. 1926 Américo Castro ve&nbsp;své ostatně krásné knize „El pensamiento de&nbsp;Cervantes“ (Myšlení C.) chce mermomocí mít z&nbsp;Cervantesa vysloveného straníka Erasma Rotterdamského.</span></p>
          <p class="chunk" data-nb-ref-number="14" data-nb-words="741" data-nb-chars="4596"><span class="idea" data-nb-ref-number="15" id="idea15" data-nb-words="741" data-nb-chars="4596">Celý problém je, myslím, velmi často špatně kladen. Argumenty pohrdačů, například že, jak i&nbsp;z&nbsp;„Dona Quijota“ patrno, Cervantes věřil v&nbsp;astrologii, po&nbsp;mém smyslu málo platí: Cervantes nebyl astronom, aby se&nbsp;byl astrologií odborně a&nbsp;hluboce zabýval a&nbsp;aby potom jeho názor o&nbsp;ní&nbsp;nám něco říkal o&nbsp;něm; měl o&nbsp;ní&nbsp;průměrné a&nbsp;neodborné vědomosti člověka své doby a&nbsp;měl v&nbsp;ni&nbsp;běžnou víru své doby, sdílenou mnoha muži, kteří se&nbsp;s&nbsp;ní&nbsp;blíže než on&nbsp;seznámili, a&nbsp;měli tudíž více důvodů pochybovat o&nbsp;ní&nbsp;a&nbsp;jejichž učenost a&nbsp;rozumovou hodnotu přece nikdo popírat se&nbsp;neosmělí. Ale stejně málo znamená i&nbsp;horlivost Castrova v&nbsp;sbližování Cervantesa s&nbsp;Erasmem: jak tvrdit, že&nbsp;v&nbsp;tom či&nbsp;onom je&nbsp;Cervantes přímým žákem Erasmovým, a&nbsp;tedy mužem reformy náboženské, nelze-li vůbec dokázat, že&nbsp;Cervantes Erasmovy spisy znal, ba, lze-li spíše dokázat opak, neboť by&nbsp;bylo opravdu zázrakem, aby se&nbsp;civilní osoba dostala nějak ve&nbsp;Španělsku ke&nbsp;knihám Erasmovým, když je&nbsp;přece už&nbsp;r. 1559 dává papež Pavel IV. šmahem na&nbsp;index! Příbuznost Cervantesa a&nbsp;reformace se&nbsp;dá&nbsp;těžko prokázat. Předpokládat s&nbsp;Ortegou y&nbsp;Gassetem, že&nbsp;Cervantes straníkem reformace byl, ale tajným, přirovnávat jej k&nbsp;Descartovi, jenž svou filozofií vědomě ničil teologii, ale aby se&nbsp;uchránil pronásledování, vyhlašoval svůj systém za&nbsp;pouhou hříčku k&nbsp;ukrácení dlouhé chvíle a&nbsp;zvát pak chování Cervantesovo „heroica hipocresia“, hrdinská přetvářka, je&nbsp;vtipné, ale těžce zdůvodnitelné. Nač chtít mermomocí velkého Španěla přivlastnit té&nbsp;či&nbsp;oné straně? Musí být snad skutečně v&nbsp;té&nbsp;či&nbsp;oné škatulce, aby byl tím, čím je? Zdá se&nbsp;mi, že&nbsp;jedině správné je&nbsp;vzít „Dona Quijota“ a&nbsp;říci: tento názor, neříkejme jezuitský, ani reformační, autor vyslovuje! Nikdo, myslím, po&nbsp;přečtení románu Carvantesova nepochybuje, že&nbsp;je&nbsp;jeho muž věřící a&nbsp;zbožný; hledat na&nbsp;důkaz toho výslovné citáty, je&nbsp;nesmysl: výslovně to&nbsp;nikde nestojí a&nbsp;přitom to&nbsp;plyne z&nbsp;každé stránky. Ctí svaté a&nbsp;rád by, aby jeho hrdina měl něco z&nbsp;jejich mravní velkosti: je&nbsp;scénou dojemnou a&nbsp;plnou smyslu ono setkání dona Quijota s&nbsp;několika sedláky, nesoucími pro svůj kostelík čtyři svaté potulné rytíře křesťanské, Jiřího, Martina, Pavla a&nbsp;Jakuba Maurobijce: „Za dobré znamení pokládám, bratři, že&nbsp;jsem viděl, co&nbsp;jsem viděl, protože tito svatí rytíři vyznávali, co&nbsp;já&nbsp;vyznávám, totiž řemeslo válečné; jenže na&nbsp;&nbsp;rozdíl ode mne byli svatí a&nbsp;bojovali pro věci božské, a&nbsp;já&nbsp;jsem hříšník a&nbsp;bojuji pro věci lidské. Oni dobyli nebes silou svých paží, neboť nebes dobýt lze, já&nbsp;však až&nbsp;do&nbsp;nynějška nevím, čeho dobývám svým utrpením…“ (2. d., LXIII). Ale přitom je&nbsp;Cervantes i&nbsp;pln ironie: tu&nbsp;píchá špendlíčkem víru v&nbsp;zázraky, onde vnějškovost a&nbsp;přemíru modliteb a&nbsp;vnějších znamení víry. Dvě scény alespoň! V&nbsp;prvním dílu (kap. XIX) prožene don Quijote po&nbsp;poli zakuklené kněze, vezoucí stvolu do&nbsp;Segovie; je&nbsp;to&nbsp;jedna z&nbsp;mála jeho prvních příhod, kde není zesměšněn a&nbsp;bit; za&nbsp;koho pokládal don Quijote kněze přistrojené a&nbsp;vedoucí si&nbsp;podle pravidel ceremoniálu? „Za samotné satanáše z&nbsp;pekla.“ Je&nbsp;kus Cervantesovy ironie pro vnější obřadnictví církevní v&nbsp;těchto slovech Quijotových, vysvětlujících padlému bakaláři Lópezovi, proč byl napaden: „Vina byla v&nbsp;tom, že&nbsp;jste přicházeli v&nbsp;noci, zahaleni v&nbsp;ty&nbsp;rubáše, s&nbsp;planoucími pochodněmi, v&nbsp;modlitbách, v&nbsp;smutku, takže jste se&nbsp;skutečně podobali věci špatné a&nbsp;z&nbsp;onoho světa.“ V&nbsp;kap. XXXI 2. dílu Cervantes téměř odkládá svou zdržlivost občana klasické země svaté inkvizice: to&nbsp;když nám představuje onoho nesympatického pátera vévodské rodiny, jenž haní donu Quijotovi jeho ideál a&nbsp;pokusí se&nbsp;svést Sancha ke&nbsp;zradě pána: byl to&nbsp;„vážený kněz z&nbsp;těch, co&nbsp;spravují domy kněžské; z&nbsp;těch, co&nbsp;nenarodivše se&nbsp;šlechtici nedokáží naučit šlechticky si&nbsp;vést ty, kteří šlechtici jsou; z&nbsp;těch, kteří si&nbsp;přejí, aby velikost velkých se&nbsp;měřila podle úzkého jejich ducha“. Tomuto knězi dá&nbsp;don Quijote pernou lekci o&nbsp;dobrých činech a&nbsp;dobrých úmyslech a&nbsp;Sancho pernou lekci o&nbsp;věrnosti (XXXII). A&nbsp;poslední větička této scény poví mnoho o&nbsp;Cervantesovi: vážený páter „přestal mluvit, přestal jíst a&nbsp;odešel…“ Co&nbsp;je&nbsp;tedy Cervantes? Upřímný, věřící křesťan, který nemiluje pokrytce v&nbsp;církvi, jako je&nbsp;nemiluje mimo ni, který odmítá příliš církevního dogmatismu, příliš pompy, ceremonií a&nbsp;zevních praktik. Myslím, že&nbsp;to&nbsp;nestačí, aby si&nbsp;ho&nbsp;hned mohl přivlastňovat tábor reformace, a&nbsp;na&nbsp;tom ostatně nezáleží. Stačí to&nbsp;však k&nbsp;vyvrácení de&nbsp;Lollisova předsudku o&nbsp;Cervantesovi-tmáři. Cervantes je&nbsp;i&nbsp;zde synem své doby, je&nbsp;humanistou, hledá podstatné, odmítá vnější, chápe úsilí o&nbsp;zvnitřnění víry a&nbsp;je&nbsp;schopen kritiky též in&nbsp;rebus ecclesiasticis. Je&nbsp;to&nbsp;veliký, sympatický renesanční katolík, ne&nbsp;nepřátelský opravám v&nbsp;církvi.</span></p>
          <p class="chunk" data-nb-ref-number="15" data-nb-words="362" data-nb-chars="2370"><span class="idea" data-nb-ref-number="16" id="idea16" data-nb-words="362" data-nb-chars="2370">Cervantes je&nbsp;hluboce synem své moderní doby svým naturalismem. O&nbsp;tom několik slov nyní. Ve&nbsp;shodě s&nbsp;velkými duchy renesance je&nbsp;Cervantes přesvědčen o&nbsp;harmonii, kráse a&nbsp;dobrotě přírody: tato myšlenka harmonie přírody se&nbsp;stala brzo myšlenkou zákonitosti přírody, z&nbsp;ní&nbsp;se&nbsp;zrodila touha poznat tuto zákonitost a&nbsp;prostřednictvím té&nbsp;i&nbsp;veškerá naše moderní věda a&nbsp;filozofie. Myšlenka Přírody nenahradila u&nbsp;něho dosud, jako u&nbsp;mnoha filozofů z&nbsp;renesance vyšlých, myšlenku Prozřetelnosti a&nbsp;Boha; u&nbsp;něho je&nbsp;Příroda „správcem, Bohem ustanoveným“. V&nbsp;prvním dílu (kap. XI) líčí don Quijote pastýřům zašlý „zlatý věk“: „Šťastný to&nbsp;byl čas a&nbsp;století šťastná…“ Tu&nbsp;Cervantesův naturalismus jasně vystupuje: zlatý věk byl zlatým, poněvadž v&nbsp;něm od&nbsp;přírody dobrý člověk šťastně žil, nechávaje se&nbsp;vést svou přirozeností jedinou; pravda a&nbsp;blaho byly na&nbsp;počátku, neboť na&nbsp;počátku byla příroda a&nbsp;ne&nbsp;nepřirozená pouta společenská a&nbsp;jiná, jež na&nbsp;sebe později člověk uvalil. Z&nbsp;téže lásky k&nbsp;přírodě je&nbsp;vysvětlit zjevnou náklonnost Cervantesovu k&nbsp;bukolismu a&nbsp;pastorále, která se&nbsp;objevuje v&nbsp;„Donu Quijotovi“ velmi často, zvláště v&nbsp;povídkách do&nbsp;románu vsunutých (příběhy o&nbsp;pastýřce Marcele, krásné Dorotei aj.), a&nbsp;která nikterak není u&nbsp;něho pouze literární módou doby, diletantskou hříčkou. Cervantesův naturalismus, naivní v&nbsp;jeho lásce k&nbsp;legendárnímu „zlatému věku“, odívá jinde překvapivě moderní formy: co&nbsp;je&nbsp;pro něj mravnost? Mravnost je&nbsp;„hygiena duše“: Tento výraz zvoní devatenáctým stoletím. Proč je&nbsp;právo na&nbsp;svobodu nezadatelné a&nbsp;proč pomáhá don Quijote zajatým galejníkům? Poněvadž svoboda je&nbsp;přirozeným darem a&nbsp;příroda nečiní nikoho otrokem: „Zdá se&nbsp;mi&nbsp;kruté dělat otroky z&nbsp;těch, jež Bůh a&nbsp;příroda stvořili svobodnými…“ (XXII), praví rytíř při pohledu na&nbsp;průvod galejníků. Všimněme si&nbsp;také, jakým způsobem don Quijote trestá hříchy, křivdy a&nbsp;urážky, trestá je&nbsp;hned, na&nbsp;místě, jako Bůh a&nbsp;příroda, neprodlévá, neokolkuje, neodkládá a&nbsp;nevleče proces jako spravedlnost zákoníků a&nbsp;soudců. Je&nbsp;to&nbsp;fakt tak nápadný na&nbsp;donu Quijotovi, že&nbsp;dal už&nbsp;před lety Ganivetovi, a&nbsp;nedávno Unamunovi, příležitost k&nbsp;výmluvným tirádám o&nbsp;dvojí spravedlnosti. Proč konečně don Quijote doufá, že&nbsp;Sancho, ač&nbsp;nevzdělaný prosťáček, bude vladařem dobrým a&nbsp;nemýlí se? (2. d. XLI). Poněvadž vidí, že&nbsp;Sanchův přirozený rozum je&nbsp;nepoškozen a&nbsp;nezfalšován, Sanchovi nechybí „naturaleza bien concertada“, přirozenost dobře laděná!</span></p>
          <p class="chunk" data-nb-ref-number="16" data-nb-words="334" data-nb-chars="2317"><span class="idea" data-nb-ref-number="17" id="idea17" data-nb-words="334" data-nb-chars="2317">Svým naturalismem byl Cervantes na&nbsp;výši své doby; je&nbsp;více než zjevné, že&nbsp;se&nbsp;jejími otázkami zabýval a&nbsp;výtka nedovzdělanosti a&nbsp;zpátečnictví nemá u&nbsp;něj opodstatnění. Ale ovšem, naturalismem byla proniknuta renesance celá a&nbsp;neměli jsme dosud důvod obdivovat originalitu Cervantesova myšlení. To&nbsp;proto, že&nbsp;Cervantes byl ne&nbsp;filozofem, ale umělcem. Hledejme, čím se&nbsp;renesančnost jeho vyjádřila v&nbsp;jeho umění a&nbsp;suďme jeho velikost jen podle toho! Robertelliho kritické vydání Aristotelovy „Poetiky“ z&nbsp;r. 1548 klade znovu před renesanční umění problém vztahu umění a&nbsp;života, poezie a&nbsp;historie, řečeno aristotelsky. Tatáž otázka vášnivě zajímá veškerý katolický kulturní svět po&nbsp;Tridentském koncilu: vedle úsilí katolické Protireformace o&nbsp;nové sloučení a&nbsp;syntézu umění a&nbsp;života, kultury a&nbsp;morálky, běží o&nbsp;vzkříšení staré duchovní harmonie středověké. Tasso svým dílem antinomie nerozřešil: jeho rytířský svět nemá nic společného s&nbsp;životem a&nbsp;náleží výlučně světu fantazie; tassovská ironie problém nadhazuje, ale neluští. Úloha čekala na&nbsp;Cervantesa: pochopil, že&nbsp;nové rozluštění problému je&nbsp;nemožné na&nbsp;základě existujících uměleckých kategorií a&nbsp;forem; nepokusil se&nbsp;o&nbsp;dílo čiré fantazie jako Tasso, nespoutal se&nbsp;hranicemi Aristotelovy Poetiky, konstruované na&nbsp;ponětí žánru heroického (na Homérovi) a&nbsp;ponětí tragédie; stvořil si&nbsp;nový žánr, žánr románu. To&nbsp;byl jeho geniální tah. Román je&nbsp;v&nbsp;podstatě nepřítelem žánru heroického, neboť je&nbsp;z&nbsp;podstatné části tragikomedií. „Don Quijote“ je&nbsp;jí&nbsp;zcela patrně a&nbsp;antinomie poezie a&nbsp;života je&nbsp;tu&nbsp;položena a&nbsp;luštěna v&nbsp;antinomii dona Quijota, plného heroických, bláznivých snů, a&nbsp;světa, krutě se&nbsp;mu&nbsp;vysmívajícího, nebo na&nbsp;antinomii chimérika Quijota a&nbsp;realistického Sancha; Cervantes se&nbsp;nerozhoduje pro Quijota, ani pro Sancha, pro chiméru ani pro skutečnost, ale doplňuje jednu druhou (není-li stesk Quijotův po&nbsp;nepřítomném Sanchovi, odešlém vladařit, symbolickým znamením, že&nbsp;patří nerozlučně k&nbsp;sobě a&nbsp;skládají dohromady jedinou pravou skutečnost?), harmonizuje obě. Zde je&nbsp;jádro Cervantesovy revolučnosti a&nbsp;jeho význam jakožto člověka renesančního: položil si&nbsp;hlavní problém renesančního umění a&nbsp;rozluštil jej geniálně stvořiv nový žánr, žánr tragikomický, román. Románem dal novověku nejcharakterističtější jeho literární formu. A&nbsp;kdo dovedl stvořit moderní formu, měl i&nbsp;moderního ducha.</span></p>
        </section>
        <section>
          <p class="chunk" data-nb-ref-number="17" data-nb-words="17" data-nb-chars="127"><span class="idea" data-nb-ref-number="18" id="idea18" data-nb-words="17" data-nb-chars="127">Cervantes, jakožto tvůrce žánru románového, je&nbsp;z&nbsp;tvůrců moderních kulturních forem. Je&nbsp;z&nbsp;velikých, původních dělníků renesance.</span></p>
          <p class="chunk" data-nb-ref-number="18" data-nb-words="154" data-nb-chars="1065"><span class="idea" data-nb-ref-number="19" id="idea19" data-nb-words="154" data-nb-chars="1065"><em>„Don Quijote“ je&nbsp;výrazem životní moudrosti svého autora a&nbsp;výronem i&nbsp;ztělesněním ducha španělského.</em> „Byla doba v&nbsp;dějinách Španělska, kdy nechtěli uznat hloubku dona Quijota; v&nbsp;té&nbsp;době srdce Španělska bilo nejmenším možným počtem úderů za&nbsp;minutu“, praví profesor Ortega y&nbsp;Gasset v&nbsp;„Meditaciones del Quijote“ (Úvahy Quijotovy). Běží zde o&nbsp;třetí druh zneuznávání díla Cervantesova. Doba, o&nbsp;níž Ortega mluví, je&nbsp;doba restaurační monarchie španělské, druhá polovina devatenáctého století, doba pozitivismu: je&nbsp;maloměšťácká a&nbsp;nemá smyslu pro náboženství a&nbsp;filozofii, evropský duch cepení, krmen smutnou učeností pozitivistů a&nbsp;„vědeckými“ romány naturalistickými, ovzduší je&nbsp;šedé, chladné, bez nadšení a&nbsp;nejsou kladeny jiné ideály než vědecké a&nbsp;takové, které nejbližší chvíle splňuje; optimismus realismu vědeckého i&nbsp;uměleckého vydává mrtvolný puch. Ve&nbsp;Španělsku se&nbsp;daří býčím zápasům, rodinným románům, operetním zpěvačkám a&nbsp;Nuñezovi de&nbsp;Arce, básníku s&nbsp;nohama ze&nbsp;železobetonu. Na&nbsp;„Donu Quijotovi“ je&nbsp;nejvíce ceněno, že&nbsp;ve&nbsp;všem, kromě svého hrdiny, zrcadlí věrně svou dobu.</span></p>
          <p class="chunk" data-nb-ref-number="19" data-nb-words="159" data-nb-chars="1089"><span class="idea" data-nb-ref-number="20" id="idea20" data-nb-words="159" data-nb-chars="1089">Klid je&nbsp;násilně přerušen rokem 1898 a&nbsp;španělsko-americkou válkou. Když 3. července u&nbsp;kubánského Santiaga zmizela pod vodou Tichého oceánu vlajka španělského loďstva a&nbsp;pak bylo mírem v&nbsp;Paříži zpečetěno vítězství amerického peněžníka nad potulným rytířem kastilských plání, techniky nad bravurou, civilizace nad kulturou a&nbsp;poražení hidalgové octli se&nbsp;zase ve&nbsp;vlastní zmenšené, zbídačelé a&nbsp;příliš ponížené vlasti, hispánská rasa se&nbsp;celá zastavila na&nbsp;bolestné křižovatce, aby se&nbsp;tázala po&nbsp;své vlastní duchovní podstatě, vysvětlila si&nbsp;své poslání ve&nbsp;světě i&nbsp;v&nbsp;historii, pokusila se&nbsp;ospravedlnit si&nbsp;svůj život a&nbsp;dala hispánskému dění nový smysl. Velcí dělníci této obrody, pokorně se&nbsp;hlásíce k&nbsp;národní pohromě, nazvali se&nbsp;„generací 98“. Tato bolestná generace, která stvořila dnešní velké kulturní Španělsko, počala ostatně omylem. Neboť prvním jejím bezradným voláním bylo „Zabte staré Španělsko“, staré Španělsko, jež prohrálo válku! Vyžeňte ze&nbsp;země dona Quijota! Na&nbsp;dvojí klíč zamkněte hrob Cidův! Omyl netrval dlouho, naštěstí. Generace hledačů pravdy rozpomněla se&nbsp;záhy na&nbsp;slova Ganivetova:</span></p>
          <p class="chunk" data-nb-ref-number="20" data-nb-words="266" data-nb-chars="1741"><span class="idea" data-nb-ref-number="21" id="idea21" data-nb-words="266" data-nb-chars="1741">„Noli foras ire; in&nbsp;interiore Hispaniae habitat veritas.“ To&nbsp;jest: obrodit se&nbsp;můžeme jen vlastní silou. Touto silou ukázal se&nbsp;být duch donquijotský. Don Quijote je&nbsp;klíčem ke&nbsp;generaci 98, všichni její členové studují otázku quijotství. Hlubokou národní charakterističnost dona Quijota nadhodil v&nbsp;„Idearium español“ už&nbsp;duchovní otec generace, nešťastný Ganivet. Myšlenku prohloubil a&nbsp;dokázal však už&nbsp;Unamuno v&nbsp;slavném svém komentáři k&nbsp;románu Cervantesovu, „Vida de&nbsp;Don Quijote y&nbsp;de&nbsp;Sancho Panza“ (Život D. Q. a&nbsp;S. P., 1905): zde předpokládá skutečnou existenci manchského rytíře i&nbsp;jeho zbrojnoše a&nbsp;vykládá smysl jejich bláznovství. Po&nbsp;Unamunovi přední kritik generace Azorám jde v&nbsp;„La ruta de&nbsp;Don Quijote (Cesta D. Q.) po&nbsp;stopách manchského rytíře a&nbsp;na&nbsp;místě ověřuje cesty, města i&nbsp;vsi, krčmy, průsmyky a&nbsp;lesy pustiny Montielské, kudy bludný hrdina vozil svůj posmívaný sen. V&nbsp;knihách esejů J. En&nbsp;Rodóa, „Arielu“ 1900 i&nbsp;„Motivos de&nbsp;Proteo“ 1909, ožívá znovu antiteze dona Quijota a&nbsp;světa, vlasti duchovní, říše to&nbsp;křesťanské lásky a&nbsp;vyrovnané krásy a&nbsp;života hmotného a&nbsp;utilitárního. V&nbsp;románech Pia Barojy téměř vždy spolu bojují Kalibán a&nbsp;Ariel, hmota a&nbsp;duch, don Quijote a&nbsp;Gines de&nbsp;Pasamonte: Baroja v&nbsp;románech o&nbsp;bláznivém géniovi-vynálezci, šaškovském profesoru Paradoxovi, o&nbsp;„cestě k&nbsp;dokonalosti“ žebráka Ossaria i&nbsp;ve&nbsp;filozofické knize „Arbol de&nbsp;ciencia“ (Strom poznání) rozvíjí týž protiklad bytosti romantické (romántico) a&nbsp;bytosti rozumové a&nbsp;praktické (discreto), člověka kulturního a&nbsp;člověka jen civilizovaného, tvora duchovní intenzity a&nbsp;tvora praxe a&nbsp;činu. A&nbsp;José Ortega y&nbsp;Gasset vyšel v&nbsp;„Meditaciones del Quijote“ z&nbsp;románu Cervantesova, aby podal řadu vynikajících úvah o&nbsp;španělské povaze, španělské národní kultuře a&nbsp;národním umění.</span></p>
          <p class="chunk" data-nb-ref-number="21" data-nb-words="394" data-nb-chars="2289"><span class="idea" data-nb-ref-number="22" id="idea22" data-nb-words="394" data-nb-chars="2289">V&nbsp;čem spočívá hluboká národní výraznost povahy Quijotovy, co&nbsp;z&nbsp;něho učinilo velký symbol španělství? Unamuno ve&nbsp;své „Vida“ srovnává dona Quijota s&nbsp;velkým národním svatým, Ignácem z&nbsp;Loyoly, a&nbsp;odkrývá u&nbsp;bláznivého rytíře táž symbolická gesta a&nbsp;činy jako u&nbsp;mariánského rytíře: jako Quijote i&nbsp;Loyola byl sveden četbou knih a&nbsp;nedbaje rad přátel, vydal se&nbsp;jednoho dne na&nbsp;cestu, provázen pouze sluhou, uskutečňovat slavné výkony svatých, o&nbsp;nichž se&nbsp;dočetl v&nbsp;„Životech otců“. Pasován na&nbsp;rytíře, don Quijote probdí první noc po&nbsp;obřadu podle rytířského zvyku na&nbsp;stráži u&nbsp;svých zbraní (kap. III.); podle téhož zvyku bdí o&nbsp;Vánocích 1522 Loyola, nově přijat za&nbsp;vojáka Kristova, na&nbsp;stráži před obrazem Matky boží. První, na&nbsp;koho na&nbsp;cestě za&nbsp;slávou bláznivý rytíř v&nbsp;světě padne, jsou dvě nevěstky, i&nbsp;má&nbsp;je&nbsp;za&nbsp;dámy a&nbsp;ony mu&nbsp;slouží při pasování; tak vypráví i&nbsp;životopisec Loyolův, P. Rivadeneira, že&nbsp;se&nbsp;Loyola v&nbsp;Římě stýkal s&nbsp;veřejnými ženštinami a&nbsp;vracel je&nbsp;životu pravému; a&nbsp;to&nbsp;nebránilo cudnosti obou rytířů, neboť don Quijote nikdy ženy neobjal a&nbsp;Loyola zamezil r. 1547 účasti žen ve&nbsp;svém řádu. Ba&nbsp;i&nbsp;dobrodružství na&nbsp;břehu Ebra, z&nbsp;něhož don Quijote vstoupí do&nbsp;člunu bez vesel, aby se&nbsp;jím dal zavézt, kam Bůh pokyne (kap. XXIX, 2. d.), nalézá obdobu u&nbsp;Loyoly, jenž „klidu, ba&nbsp;rád a&nbsp;vesel v&nbsp;duchu“ chtěl v&nbsp;Ostii usednout do&nbsp;loďky bez vesel a&nbsp;kormidla a&nbsp;zmizet na&nbsp;moře, promluví-li k&nbsp;němu Bůh hlasem papeže. A&nbsp;zda se&nbsp;don Quijote sám nesrovnává se&nbsp;svatými rytíři církevními ve&nbsp;scéně, už&nbsp;zmíněné (kap. LVIII. 2. d.), když potkává kastilské sedláky, nesoucí jejich sochy? Unamuno neváhá řadit dona Quijota v&nbsp;záchvatu lásky a&nbsp;obdivu pro vznešenost jeho marného hrdinství mezi národní světce: jako oni pracoval nadšeně a&nbsp;bez odměny, toužil cudně po&nbsp;lásce boží i&nbsp;lidské a&nbsp;trpěl bez nářku; jako Kristus byl vydán na&nbsp;posměch davu: tabulka „Toto je&nbsp;don Quijote de&nbsp;la&nbsp;Mancha“, již mu&nbsp;přivěsili na&nbsp;záda v&nbsp;ulicích Barcelony, byla jeho „Ecce homo“: Ejhle, blázen! A&nbsp;co&nbsp;především spojuje vnitřně dona Quijota se&nbsp;svatými jeho země a&nbsp;celým jeho národem? Co&nbsp;vyvábilo dona Quijota z&nbsp;jeho vesničky do&nbsp;světa? Oč&nbsp;prosili svatí Boha a&nbsp;co&nbsp;v&nbsp;něm chtěli nalézt? Čemu po&nbsp;staletí Španělé obětovali krev svých synů, jaké otázce po&nbsp;staletí věnovali své myšlení? Jaké je&nbsp;ono zázračné slovo, okolo něhož se&nbsp;točí duchovní svět španělský?</span></p>
          <p class="chunk" data-nb-ref-number="22" data-nb-words="248" data-nb-chars="1577"><span class="idea" data-nb-ref-number="23" id="idea23" data-nb-words="248" data-nb-chars="1577">Tím slovem je: nesmrtelnost. Neboť věčným dědictvím Španělů je&nbsp;jejich individualita, totiž síla citu, jímž se&nbsp;Španěl cítí jiným než ostatní lidé, energie, s&nbsp;níž si&nbsp;staví dogmata a&nbsp;tvrdošíjně se&nbsp;v&nbsp;nich uhnizďuje. Každý negramotný sedlák a&nbsp;voják cítil se&nbsp;za&nbsp;doby velikosti španělské ve&nbsp;Španělem a&nbsp;&nbsp;poslání jejich krále jim bylo vyšší než národům jiným a&nbsp;že&nbsp;mezi miliony Španělů, on, Juan nebo Pedro, je&nbsp;před tváří Boha i&nbsp;lidí Španěl obzvláště pravověrný a&nbsp;posláním pověřený. Zde a&nbsp;nikde jinde hledejme mravní důvody conquistadorství: Cortès nebyl vrahem a&nbsp;následníkem lupičů, jak jej nazval Heine, byl conquistadorem, to&nbsp;jest španělským vojákem, jenž se&nbsp;v&nbsp;čele hrstky vydal na&nbsp;nekonečné výboje z&nbsp;přirozené nutnosti dobývat a&nbsp;ukázat světu, co&nbsp;velikosti se&nbsp;skrývá pod zdánlivou jeho nepatrností. Loyola si&nbsp;neuložil menší tažení než Cortès a&nbsp;nevydal se&nbsp;na&nbsp;ně&nbsp;s&nbsp;větší družinou: vytáhl sám, a&nbsp;přece chtěl vrátit své církvi miliony odpadlých duší: i&nbsp;on&nbsp;byl conquistadorem, ale království božího. Ze&nbsp;španělského individualismu neplyne jen duch conquistadorský; plyne z&nbsp;něho především ona typicky španělská touha po&nbsp;nesmrtelnosti osobní, po&nbsp;věčném zachování přecenné individuality, žízeň, projevující se&nbsp;v&nbsp;tom, co&nbsp;se&nbsp;zve španělským „kultem smrti“: toto uctívání smrti nalézáme ve&nbsp;verších prastarých básníků španělských, Manriquea a&nbsp;Luisa de&nbsp;León; setkáváme se&nbsp;s&nbsp;ním v&nbsp;básních svaté Terezy Ježíšovy a&nbsp;svatého Jana z&nbsp;Kříže; před věky hlásal je&nbsp;ve&nbsp;své soustavě latinský filozof ze&nbsp;Španělska, Seneca; dnes žije v&nbsp;španělské lásce k&nbsp;obrazům smrtelného tažení Ježíšova a&nbsp;v&nbsp;oblibě býčích zápasů.</span></p>
          <p class="chunk" data-nb-ref-number="23" data-nb-words="86" data-nb-chars="534"><span class="idea" data-nb-ref-number="24" id="idea24" data-nb-words="86" data-nb-chars="534">Cervantes byl Španěl, don Quijote jím je. Jako jeho conquistadorští blíženci vojenští, jako jeho duchovní bratři, svatí a&nbsp;národní básníci, i&nbsp;on&nbsp;je&nbsp;veden k&nbsp;životu hrdinskému touhou po&nbsp;nesmrtelnosti. Jeho cudnost mu&nbsp;zamezila ožít v&nbsp;dětech. Jeho touha po&nbsp;nesmrtelnosti stala se&nbsp;pak celá vášní heroickou, boje o&nbsp;nesmrtelnou slávu. Zdali krátce před smrtí, když se&nbsp;vracel poražen z&nbsp;Barcelony domů a&nbsp;musel se&nbsp;vzdát svého rytířského snu, nenalézáme v&nbsp;životě pastýřském novou iluzi a&nbsp;nový prostředek k&nbsp;dosažení věčné paměti (2. d., k. LXVII)?</span></p>
          <blockquote class="chunk" data-nb-ref-number="24" data-nb-words="4" data-nb-chars="29"><span class="idea" data-nb-ref-number="25" id="idea25" data-nb-words="4" data-nb-chars="29"><p><em>„Hacernos eternos y&nbsp;famosos…“</em></p></span></blockquote>
          <p class="chunk" data-nb-ref-number="25" data-nb-words="184" data-nb-chars="1212"><span class="idea" data-nb-ref-number="26" id="idea26" data-nb-words="184" data-nb-chars="1212">Učinit se&nbsp;věčnými a&nbsp;slavnými, tu&nbsp;je&nbsp;deviza španělského donquijotství. Ale v&nbsp;donu Quijotovi se&nbsp;dostává španělské národní úzkosti formy vysokého, čistého ideálu, schopného platit pro veškeré lidstvo. Je&nbsp;málo nazvat, jako učinil Unamuno, donquijotství jedinou hodnou filozofií španělskou: „V díle fraškovitých žertů zhustil se&nbsp;plod našeho hrdinství; v&nbsp;díle fraškovitých žertů zvěčnila se&nbsp;dočasná velikost našeho Španělska; v&nbsp;díle fraškovitých žertů se&nbsp;vyjadřuje a&nbsp;shrnuje naše španělská filozofie, jediná opravdu a&nbsp;hluboce španělská; dílem fraškovitých žertů dobrala se&nbsp;duše našeho národa, která se&nbsp;vtělila v&nbsp;člověka, až&nbsp;propastí tajemství života…“ (Vida, kap. LVI). Don Quijote není jen „živoucí symbol ušlechtilosti duše kastilské“, jak v&nbsp;jiné knize své Unamuno praví, je&nbsp;symbolem ušlechtilosti lidské vůbec. Je&nbsp;individualizací duše národní, ale mluví k&nbsp;celému lidstvu: Neumírej, věř a&nbsp;tvoř pravdu! Abys neumřel, nehleď štěstí hmotného, ale dobuď si&nbsp;věčné památky a&nbsp;slávy, postav ideu sebe sama nad její dočasné vtělení, památku, jež po&nbsp;tobě zůstane, nad blaho a&nbsp;taž se&nbsp;v&nbsp;každém okamžiku sám sebe: Co&nbsp;si&nbsp;o&nbsp;mně myslí Bůh? A&nbsp;nenech si&nbsp;ujít příležitost stát se&nbsp;nesmrtelným šlechetnou smrtí, neboť starý básník praví:</span></p>
          <blockquote class="chunk" data-nb-ref-number="26" data-nb-words="18" data-nb-chars="113">
            <p><em><span class="idea" data-nb-ref-number="27" id="idea27" data-nb-words="4" data-nb-chars="30">„… Aquella liberta esclarecida<br></span>
<span class="idea" data-nb-ref-number="28" id="idea28" data-nb-words="7" data-nb-chars="39">Que en&nbsp;donde supo hallar honrada muerte<br></span>
<span class="idea" data-nb-ref-number="29" id="idea29" data-nb-words="7" data-nb-chars="44">Nunca quiso tener mas larga vida.“ (Quevedo)</span></em></p>
          </blockquote>
          <p class="chunk" data-nb-ref-number="27" data-nb-words="17" data-nb-chars="97"><span class="idea" data-nb-ref-number="30" id="idea30" data-nb-words="17" data-nb-chars="97">(„Slavný cit svobody, jenž si&nbsp;nikdy nepřál dalšího života tam, kde mohl nalézt se&nbsp;smrtí i&nbsp;čest.“)</span></p>
          <p class="chunk" data-nb-ref-number="28" data-nb-words="101" data-nb-chars="602"><span class="idea" data-nb-ref-number="31" id="idea31" data-nb-words="101" data-nb-chars="602">Věř a&nbsp;nechť tvá víra je&nbsp;vášní ustavičnou a&nbsp;neuhasitelnou. Ať&nbsp;tvoje víra v&nbsp;krásu si&nbsp;nežádá důkazů: don Quijote také bojoval o&nbsp;takovou víru, když vyzval kupce, aby prohlásili Dulcineu za&nbsp;nejkrásnější ženu světa, aniž ji&nbsp;viděli (k. IV.); ať&nbsp;tvoje víra v&nbsp;dobro není zviklána lidskou bídností: don Quijote byl tisíckrát zmučen a&nbsp;pohaněn lidmi, a&nbsp;nepřestal věřit ve&nbsp;šlechetnost. Tvoř pravdu, neboť to&nbsp;jest tvým posláním na&nbsp;zemi, a&nbsp;neostýchej se&nbsp;pokládat se&nbsp;za&nbsp;nástroj boží; don Quijote pravil: „Jsme vykonavateli boží vůle na&nbsp;zemi a&nbsp;rameny, skrz které se&nbsp;na&nbsp;světě skutkem stává boží spravedlnost.“ (k. XII.).</span></p>
          <p class="chunk" data-nb-ref-number="29" data-nb-words="230" data-nb-chars="1322"><span class="idea" data-nb-ref-number="32" id="idea32" data-nb-words="230" data-nb-chars="1322">Don Quijote byl blázen, poněvadž byl sám. Ale bláznovství přestává být bláznovstvím, stane-li se&nbsp;stavem obecným. Běží o&nbsp;to, nakazit donquijotstvím lidi rozumné! Sancho je&nbsp;toho příkladem a&nbsp;obrazem, Sancho, jenž opustil ženu a&nbsp;děti, aby následoval Quijota, Sancho, rytířův ohlas, doplněk a&nbsp;žák; vyšel z&nbsp;domova, aby se&nbsp;obohatil a&nbsp;stal vladařem, ale ze&nbsp;stálých pochyb a&nbsp;hádek s&nbsp;donem Quijotem rodila se&nbsp;jeho víra, až&nbsp;došla oněch jasných výrazů: „… k&nbsp;dobrému pánovi jsem se&nbsp;přidal a&nbsp;už&nbsp;po&nbsp;měsíce putuji v&nbsp;jeho společnosti a&nbsp;měl bych být jako on, dopustí-li Bůh“ (k. XXXII, 2. d.), praví Sancho k&nbsp;páteru, který ho&nbsp;na&nbsp;vévodském dvoře chce odloučit od&nbsp;rytíře. A&nbsp;„To byl můj osud a&nbsp;má&nbsp;nehoda; nemohu jinak, musím za&nbsp;ním; jsme z&nbsp;téže vsi; jedl jsem jeho chléb; mám jej rád; je&nbsp;vděčný; dal mi&nbsp;své osly a, zvláště, jsem věrný…,“ praví k&nbsp;vévodkyni. A&nbsp;kdo jiný než Sancho zvedá u&nbsp;smrtelného lože dona Quijota ze&nbsp;země rytířský sen, umírajícím pohozený, kdo jiný stává se&nbsp;novým Quijotem, když starý nabyl rozumu a&nbsp;umírá? Sancho, na&nbsp;víru obrácený Sancho zůstává sám, aby pokračoval v&nbsp;díle: „Ach neumírejte, můj milostivý pane, ale poslechněte mé&nbsp;rady a&nbsp;žijte mnoho let… Neleňte, opusťte lože a&nbsp;půjdeme na&nbsp;venkov oblečeni za&nbsp;pastýře, jak jsme si&nbsp;umluvili… A&nbsp;umíráte-li zármutkem, že&nbsp;jste byl přemožen, sveďte to&nbsp;na&nbsp;mne…“ (kap. LXXIV, 2. d.)</span></p>
          <p class="chunk" data-nb-ref-number="30" data-nb-words="108" data-nb-chars="713"><span class="idea" data-nb-ref-number="33" id="idea33" data-nb-words="108" data-nb-chars="713">Jako don Quijote Sancha Panzu, Unamuno chtěl by&nbsp;nakazit celý svůj národ, ba&nbsp;celý svět vášnivou závratí quijotství, propastnou poezií fanatické víry, lásky a&nbsp;věrnosti. Vzhůru za&nbsp;Hvězdou k&nbsp;hrobu bláznovu! Vzhůru k&nbsp;svaté křížové výpravě osvobodit božský hrob Rytíře Šílenství z&nbsp;moci ctitelů Rozumu! Bojíte se&nbsp;smíchu a&nbsp;rytířovy směšnosti? „Je to&nbsp;odvaha, která nám nejvíce chybí: odvaha vzdorovat směšnosti. Směšnost je&nbsp;zbraní, kterou hrozí všichni mizerní bakaláři, bradýři, faráři, kanovníci a&nbsp;vévodové, kteří chrání a&nbsp;ukrývají hrob Rytíře Bláznovství. Rytíře, který byl směšný celému světu; ale ani jednou za&nbsp;života neučinil vtip. Měl duši příliš velkou, aby rodila vtipy. Byl směšný – svou vážností.“ (Vida, úvod.)</span></p>
          <p class="chunk" data-nb-ref-number="31" data-nb-words="138" data-nb-chars="950"><span class="idea" data-nb-ref-number="34" id="idea34" data-nb-words="138" data-nb-chars="950">Když kdysi druhové Unamunovi vydali heslo „europeizar España (evropeizujte Španělsko), Unamuno odvětil jim opakem: „españolizar Europa“: Španělé, spaste Evropu duchem dona Quijota! Na&nbsp;to&nbsp;snad odpovíme, že&nbsp;tento výlučný hispanismus, ač&nbsp;do&nbsp;sebe nemá nic imperialistického, je&nbsp;neuskutečnitelným paradoxem; řekneme, že&nbsp;je&nbsp;marným plýtváním sil, nechat se&nbsp;na&nbsp;každém kroku trestat světem pro naprostou nekonformitu společenskou a&nbsp;trpět marným hrdinstvím jako náš rytíř, jenž je&nbsp;od&nbsp;počátku určen k&nbsp;tomu, aby zemřel žalem, až&nbsp;procitne k&nbsp;rozumu, a&nbsp;jemuž se&nbsp;nikdy ani na&nbsp;okamžik nepodařilo vejít v&nbsp;opravdový, iluzí nezastřený styk s&nbsp;realitou. Bude nám odpověděno, že&nbsp;přece realitou v&nbsp;životě potulného rytíře byli obři, ne&nbsp;mlýny: jeho šlechetné šílenství bylo realitou nejskutečnější a&nbsp;nejbožštější. Na&nbsp;to&nbsp;ovšem již nemáme odpovědi a&nbsp;pouze konstatujeme, že&nbsp;zde jsme v&nbsp;nejhlubším bodě španělského antirealismu, španělského nihilismu a&nbsp;španělské etičnosti zároveň.</span></p>
          <p class="chunk" data-nb-ref-number="32" data-nb-words="58" data-nb-chars="412"><span class="idea" data-nb-ref-number="35" id="idea35" data-nb-words="58" data-nb-chars="412">Ale jisté je: donquijotismus je&nbsp;myšlenkou velikou. Jeho obsah jsme určili výše. Je&nbsp;vítězstvím věčnosti nad neměnností, ideálu nad realitou, ducha nad hmotou, je&nbsp;porážkou yankeeského Mamona a&nbsp;triumfem kleriků. Pokud hispanismus je&nbsp;totéž, co&nbsp;quijotismus, lidstvo může se&nbsp;cítit voláním „pošpanělštěte Evropu“ jen poctěno a&nbsp;v&nbsp;donquijotismu vidět lekci duchovního rytířství, o&nbsp;to&nbsp;vznešenější, oč&nbsp;méně uskutečnitelnou.</span></p>
          <p class="chunk" data-nb-ref-number="33" data-nb-words="2" data-nb-chars="12"><span class="idea" data-nb-ref-number="36" id="idea36" data-nb-words="2" data-nb-chars="12"><em>Václav Černý</em></span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_006.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-RMBVqNwEzDcW++9jVyEQGMfdJYxexV/VkBR4VdP8m8I="></script>
  </body>
</html>