<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
XLIX.,
kde běží o moudrý rozhovor Sancha Panzy s jeho pánem.">
    <meta name="apple-mobile-web-app-capable" content="yes">
    <title>KAPITOLA
      XLIX.,
      kde běží o moudrý rozhovor Sancha Panzy s jeho pánem. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_060.html">
    <link rel="next" href="./don_quijote_de_la_mancha_062.html">
    <meta name="nb-order" content="57">
    <link rel="self" href="don_quijote_de_la_mancha_061.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="1713" data-nb-chars="10258" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_060.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="12" data-nb-chars="67"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="6">XLIX.,</span>
          <span class="idea" data-nb-ref-number="3" id="idea3" data-nb-words="10" data-nb-chars="53">kde běží o moudrý rozhovor Sancha Panzy s jeho pánem.</span>
        </h1>
        <p class="chunk" data-nb-ref-number="2" data-nb-words="87" data-nb-chars="485"><span class="idea" data-nb-ref-number="4" id="idea4" data-nb-words="87" data-nb-chars="485">„Ach, už&nbsp;to&nbsp;mám,“ řekl Sancho, „to jsem chtěl vědět stůj co&nbsp;stůj! Nuže, pane, poslyšte, nemůžete popřít, že&nbsp;se&nbsp;všeobecně říká, když je&nbsp;někdo ve&nbsp;špatné náladě: nevím co&nbsp;mu&nbsp;je, nejí, nepije, nespí, neodpovídá rozumně, jistě je&nbsp;očarován. Z&nbsp;toho plyne, že&nbsp;ti, co&nbsp;nejedí, nespí, nepijí a&nbsp;nevykonávají těch přirozených věcí, o&nbsp;nichž mluvím, jsou právě začarovaní; ale nejsou jimi ti, kterým se&nbsp;chce to, co&nbsp;se&nbsp;chce Vaší Milosti, která pije, když jí&nbsp;dají, a&nbsp;jí, když má&nbsp;co, a&nbsp;odpovídá na&nbsp;vše.“</span></p>
        <p class="chunk" data-nb-ref-number="3" data-nb-words="79" data-nb-chars="453"><span class="idea" data-nb-ref-number="5" id="idea5" data-nb-words="79" data-nb-chars="453">„Mluvíš pravdu, Sancho,“ odvětil don Quijote, „ale jak jsem ti&nbsp;řekl, je&nbsp;mnoho způsobů zakletí a&nbsp;také je&nbsp;možné, že&nbsp;se&nbsp;časem některý změnil; v&nbsp;tom případě patrně začarovaní dělají všechno, co&nbsp;já, a&nbsp;proto proti této časové zvyklosti nelze mluvit ani ji&nbsp;odsuzovat. Jsem jistý, že&nbsp;jsem zakletý, a&nbsp;to&nbsp;stačí, aby se&nbsp;moje svědomí uklidnilo, jinak bych nesnesl, že&nbsp;ležím nečinně a&nbsp;zbaběle v&nbsp;této kleci, a&nbsp;připravuji tím mnohé ubohé a&nbsp;utlačené o&nbsp;ochranu a&nbsp;pomoc.“</span></p>
        <p class="chunk" data-nb-ref-number="4" data-nb-words="84" data-nb-chars="485"><span class="idea" data-nb-ref-number="6" id="idea6" data-nb-words="84" data-nb-chars="485">„Přesto však,“ řekl Sancho, „radím Vaší Milosti, aby se&nbsp;pokusila o&nbsp;útěk, a&nbsp;slibuji, že&nbsp;jí&nbsp;budu v&nbsp;tom, pokud mé&nbsp;síly stačí, nápomocný, abyste mohl opět jet na&nbsp;svém skvělém Rocinantovi, který vyhlíží jako zakletý, kráčí smutně a&nbsp;sklíčeně; potom se&nbsp;opět vydáme na&nbsp;nová dobrodružství a&nbsp;nepodaří-li se&nbsp;nám to, vrátíme se&nbsp;do&nbsp;klece. Slibuji svým poctivým slovem zbrojnoše, že&nbsp;se&nbsp;do&nbsp;ní&nbsp;uzavřu s&nbsp;Vaší Milostí, bude-li Vaše Milost tak nešťastná nebo já&nbsp;tak hloupý že&nbsp;by&nbsp;se&nbsp;nám nepodařilo utéct.“</span></p>
        <p class="chunk" data-nb-ref-number="5" data-nb-words="26" data-nb-chars="166"><span class="idea" data-nb-ref-number="7" id="idea7" data-nb-words="26" data-nb-chars="166">„Souhlasím a&nbsp;udělám, co&nbsp;radíš, bratře Sancho,“ odvětil don Quijote, „až bude vhodná příležitost k&nbsp;osvobození, uposlechnu tě&nbsp;ve&nbsp;všem; ale uvidíš, Sancho, že&nbsp;se&nbsp;mýlíš.“</span></p>
        <p class="chunk" data-nb-ref-number="6" data-nb-words="103" data-nb-chars="600"><span class="idea" data-nb-ref-number="8" id="idea8" data-nb-words="103" data-nb-chars="600">Touto rozmluvou se&nbsp;bavili potulný rytíř a&nbsp;podařený sluha, až&nbsp;dojeli k&nbsp;místu, kde je&nbsp;očekávali farář, kanovník a&nbsp;holič, kteří zatím seskočili ze&nbsp;sedel. Vozka vypřáhl voly a&nbsp;pustil je&nbsp;na&nbsp;louku, jejíž svěžest lákala každého, kdo nebyl zakletý jako don Quijote, ale tak chytrý a&nbsp;vtipný jako jeho zbrojnoš; Sancho prosil faráře, aby dovolil jeho pánu opustit na&nbsp;chvilku posadu, poněvadž jinak nebude vězení tak čisté, jak se&nbsp;patří pro jeho pána. Farář porozuměl a&nbsp;odpověděl, že&nbsp;rád vyhoví té&nbsp;prosbě, ale pod slibem, že&nbsp;jeho pán, až&nbsp;bude volný, nebude vyvádět a&nbsp;neuteče někam, kde by&nbsp;jej živá duše nenašla.</span></p>
        <p class="chunk" data-nb-ref-number="7" data-nb-words="8" data-nb-chars="46"><span class="idea" data-nb-ref-number="9" id="idea9" data-nb-words="8" data-nb-chars="46">„Dávám své slovo,“ Sancho na&nbsp;to, „že neuteče.“</span></p>
        <p class="chunk" data-nb-ref-number="8" data-nb-words="20" data-nb-chars="114"><span class="idea" data-nb-ref-number="10" id="idea10" data-nb-words="20" data-nb-chars="114">„A já&nbsp;také se&nbsp;za&nbsp;něho zaručuji,“ pravil kanovník, „a hlavně, dá-li nám své slovo, že&nbsp;neodejde bez našeho svolení.“</span></p>
        <p class="chunk" data-nb-ref-number="9" data-nb-words="44" data-nb-chars="228"><span class="idea" data-nb-ref-number="11" id="idea11" data-nb-words="44" data-nb-chars="228">„Slibuji,“ řekl don Quijote, který vše slyšel, „a to&nbsp;tím spíše, že&nbsp;člověk, který je&nbsp;zakletý jako já, nemá vůle, aby dělal, co&nbsp;by&nbsp;si&nbsp;přál; čaroděj může způsobit, že&nbsp;se&nbsp;nehne po&nbsp;tři století, a&nbsp;na&nbsp;útěku by&nbsp;jej vrátil třeba v&nbsp;letu.“</span></p>
        <p class="chunk" data-nb-ref-number="10" data-nb-words="24" data-nb-chars="133"><span class="idea" data-nb-ref-number="12" id="idea12" data-nb-words="24" data-nb-chars="133">Pro to&nbsp;vše, že&nbsp;jej mohou pustit bez obavy, jinak že&nbsp;prohlašuje, že&nbsp;nebude v&nbsp;jeho moci, aby jejich čichu nebyl obtížným a&nbsp;nepříjemným.</span></p>
        <p class="chunk" data-nb-ref-number="11" data-nb-words="33" data-nb-chars="178"><span class="idea" data-nb-ref-number="13" id="idea13" data-nb-words="33" data-nb-chars="178">Kanovník ho&nbsp;žádal, aby mu&nbsp;podal ruce – byly spoutány – a&nbsp;potom jej pustili z&nbsp;klece; don Quijote se&nbsp;nejprve řádně protáhl, potom šel k&nbsp;Rocinantovi, poklepal mu&nbsp;po&nbsp;hřbetě a&nbsp;pravil:</span></p>
        <p class="chunk" data-nb-ref-number="12" data-nb-words="38" data-nb-chars="199"><span class="idea" data-nb-ref-number="14" id="idea14" data-nb-words="38" data-nb-chars="199">„Věřím ještě Bohu a&nbsp;jeho požehnané máti, ty&nbsp;vzore všech koní a&nbsp;doufám, že&nbsp;brzy dosáhneme toho, po&nbsp;čem toužíme, ty&nbsp;že&nbsp;povezeš zase svého pána a&nbsp;já&nbsp;sedě na&nbsp;tvém hřbetě budu konat úkol určený mi&nbsp;Bohem.“</span></p>
        <p class="chunk" data-nb-ref-number="13" data-nb-words="57" data-nb-chars="365"><span class="idea" data-nb-ref-number="15" id="idea15" data-nb-words="57" data-nb-chars="365">Po&nbsp;těchto slovech don Quijote odešel se&nbsp;Sanchem na&nbsp;vzdálené místo a&nbsp;záhy se&nbsp;vrátil, rozhodnutý uposlechnout rady svého zbrojnoše. Kanovník si&nbsp;jej prohlížel, divil se&nbsp;jeho pomatenosti, ač&nbsp;v&nbsp;ostatních věcech projevoval výtečnou bystrost, začínal pomateně mluvit jenom, když se&nbsp;mluvilo o&nbsp;rytířích. Proto, když se&nbsp;usadili na&nbsp;trávník a&nbsp;čekali na&nbsp;jídlo, dojatý mu&nbsp;pravil:</span></p>
        <p class="chunk" data-nb-ref-number="14" data-nb-words="91" data-nb-chars="611"><span class="idea" data-nb-ref-number="16" id="idea16" data-nb-words="91" data-nb-chars="611">„Je možné, vznešený pane, aby nevhodná četba pomátla vám rozum tak, že&nbsp;můžete věřit zakletí a&nbsp;podobným věcem, které jsou vzdáleny pravdě jako sama lež? Je&nbsp;nemožné, aby někdo věřil, že&nbsp;žilo na&nbsp;světě to&nbsp;nesmírné množství Amadisů a&nbsp;jiní slavní rytíři, císařové trapezuntští, Felixmartové z&nbsp;Hircanie, mimochodníci, potulné slečny, hadi, dravci a&nbsp;obři; že&nbsp;byla ta&nbsp;neobyčejná dobrodružství, různá kouzla, zápasy, strašné souboje, zvláštní šaty, zamilované princezny, zbrojnoši, z&nbsp;nichž se&nbsp;stala hrabata, vtipní trpaslíci, milostné dopisy, dvoření, odvážné ženy, vůbec vše, o&nbsp;čem se&nbsp;můžeme dočíst v&nbsp;rytířských knihách?</span></p>
        <p class="chunk" data-nb-ref-number="15" data-nb-words="100" data-nb-chars="592"><span class="idea" data-nb-ref-number="17" id="idea17" data-nb-words="100" data-nb-chars="592">Přiznávám se, že&nbsp;se&nbsp;při jejich čtení bavím, pokud si&nbsp;neuvědomím, že&nbsp;jsou to&nbsp;lži a&nbsp;bláznovství; jakmile to&nbsp;uvážím, zahodím nejlepší z&nbsp;nich do&nbsp;kouta a&nbsp;vhodil bych ji&nbsp;do&nbsp;ohně, kdybych měl možnost; zasloužily by&nbsp;podobného trestu, neboť jsou nepravé a&nbsp;podvodné, odporují zdravému rozumu jako tvůrci nových společností a&nbsp;nového způsobu života, neboť se&nbsp;snaží přesvědčit nevzdělaný lid o&nbsp;tom, že&nbsp;jsou pravdivé, ba&nbsp;drzé, že&nbsp;se&nbsp;odvažují plést hlavy urozené, jako to&nbsp;učinily Vaší Milosti; vás přivedly až&nbsp;sem, že&nbsp;nezbylo než uzavřít vás do&nbsp;klece a&nbsp;odvést jako lva nebo tygra, kterého za&nbsp;peníze ukazují.</span></p>
        <p class="chunk" data-nb-ref-number="16" data-nb-words="146" data-nb-chars="945"><span class="idea" data-nb-ref-number="18" id="idea18" data-nb-words="146" data-nb-chars="945">Nuže, pane done Quijote, litujte sám sebe a&nbsp;zmoudřete; použijte svého velikého nadání, uděleného vám Bohem, k&nbsp;jinému čtení, které by&nbsp;prospělo vašemu rozumu i&nbsp;cti; a&nbsp;musíte-li nucen náklonností číst knihy o&nbsp;udatných činech a&nbsp;o&nbsp;rytířích, čtěte v&nbsp;Písmu knihu Soudců, kde naleznete velké pravdy a&nbsp;činy stejně pravdivé jako odvážné. Lusitanie měla Viriata, Řím Césara, Kartágo Hannibala, Řecko Alexandra, Kastilie hraběte Fernana Gonzáleza, Valencie Cida, Andalusie Gonzala Fernándeza, Extremadura Diega Garcíu de&nbsp;Parédes, Jezez Garci Péreza de&nbsp;Vargas, Toledo Garcilasa, Sevilla dona Manuela de&nbsp;León, a&nbsp;čtení o&nbsp;jejich udatných činech baví, poučuje, těší i&nbsp;udivuje. Ty&nbsp;knihy budou pro Vaši Milost, pane done Quijote, jimi se&nbsp;vzděláte v&nbsp;historii, naučíte ctnosti a&nbsp;dobrému, zušlechtíte své mravy, stanete se&nbsp;odvážným bez drzosti, statečným bez zrady; bude to&nbsp;k&nbsp;slávě boží, k&nbsp;vašemu prospěchu, k&nbsp;slávě celé Manchy, odkud pocházíte, jak jsem se&nbsp;dověděl.“</span></p>
        <p class="chunk" data-nb-ref-number="17" data-nb-words="14" data-nb-chars="88"><span class="idea" data-nb-ref-number="19" id="idea19" data-nb-words="14" data-nb-chars="88">Don Quijote poslouchal pozorně řeč kanovníkovu; když skončil, díval se&nbsp;na&nbsp;něho a&nbsp;pravil:</span></p>
        <p class="chunk" data-nb-ref-number="18" data-nb-words="60" data-nb-chars="362"><span class="idea" data-nb-ref-number="20" id="idea20" data-nb-words="60" data-nb-chars="362">„Zdá se&nbsp;mi, vznešený pane, že&nbsp;jste mi&nbsp;svou řečí chtěl říci, že&nbsp;nebylo potulných rytířů, že&nbsp;knihy rytířské jsou podvodné, falešné, vlasti škodící a&nbsp;já&nbsp;že&nbsp;jsem chyboval, když jsem je&nbsp;četl, věřil jim a&nbsp;napodoboval je, když jsem si&nbsp;určil namáhavé povolání potulného rytíře; že&nbsp;nebylo Amadisů Galských, ani Řeckých a&nbsp;jiných rytířů, o&nbsp;nichž vyprávějí rytířské romány.“</span></p>
        <p class="chunk" data-nb-ref-number="19" data-nb-words="11" data-nb-chars="69"><span class="idea" data-nb-ref-number="21" id="idea21" data-nb-words="11" data-nb-chars="69">„Ano, právě tak to&nbsp;myslím, jak Vaše Milost říká,“ odpověděl kanovník.</span></p>
        <p class="chunk" data-nb-ref-number="20" data-nb-words="4" data-nb-chars="18"><span class="idea" data-nb-ref-number="22" id="idea22" data-nb-words="4" data-nb-chars="18">Don Quijote na&nbsp;to:</span></p>
        <p class="chunk" data-nb-ref-number="21" data-nb-words="27" data-nb-chars="160"><span class="idea" data-nb-ref-number="23" id="idea23" data-nb-words="27" data-nb-chars="160">„Vaše Milost také poznamenala, že&nbsp;mi&nbsp;ty&nbsp;knihy velmi ublížily, pomátly mě&nbsp;a&nbsp;přivedly do&nbsp;klece, a&nbsp;že&nbsp;bych udělal lépe, kdybych četl jiné, zábavnější a&nbsp;poučnější.“</span></p>
        <p class="chunk" data-nb-ref-number="22" data-nb-words="4" data-nb-chars="22"><span class="idea" data-nb-ref-number="24" id="idea24" data-nb-words="4" data-nb-chars="22">„Ano,“ na&nbsp;to&nbsp;kanovník.</span></p>
        <p class="chunk" data-nb-ref-number="23" data-nb-words="98" data-nb-chars="602"><span class="idea" data-nb-ref-number="25" id="idea25" data-nb-words="98" data-nb-chars="602">„Nuže,“ pravil don Quijote, „já zase tvrdím, že&nbsp;vaše řeč je&nbsp;nemoudrá a&nbsp;zmatená; řekl jste tolik rouhavých slov o&nbsp;věcech všeobecně známých a&nbsp;pravdivých, že&nbsp;ten, kdo by&nbsp;je&nbsp;popřel jako Vaše Milost, zasloužil by&nbsp;trestu, který vy&nbsp;určujete knihám. Chcete-li někoho přesvědčit, že&nbsp;nebylo na&nbsp;světě Amadise ani jiných potulných rytířů, o&nbsp;nichž knihy vyprávějí, je&nbsp;to, jako byste chtěl přesvědčovat, že&nbsp;slunce nesvítí, mráz nestudí a&nbsp;země člověka nedrží; který člověk na&nbsp;světě by&nbsp;mohl dokázat, že&nbsp;příběh infantky Floripesy a&nbsp;Víta Burgundského a&nbsp;Fierabrasův na&nbsp;mostě v&nbsp;Mantible za&nbsp;časů Karla Velikého je&nbsp;smyšlený?</span></p>
        <p class="chunk" data-nb-ref-number="24" data-nb-words="102" data-nb-chars="614"><span class="idea" data-nb-ref-number="26" id="idea26" data-nb-words="102" data-nb-chars="614">Při všem se&nbsp;zapřísahám, že&nbsp;to&nbsp;je&nbsp;pravda, jako že&nbsp;nyní je&nbsp;den, a&nbsp;je-li to&nbsp;lží, potom nebylo Achilla a&nbsp;války trojské, dvanácti pairů francouzských, anglického krále Artuše, zakletého až&nbsp;do&nbsp;nynějších časů v&nbsp;havrana, očekávaného stále v&nbsp;království; osmělí se&nbsp;snad někdo tvrdit, že&nbsp;je&nbsp;nepravdivá historie o&nbsp;Guarinu Mezquinovi i&nbsp;o&nbsp;hledání sv. Grálu a&nbsp;že&nbsp;je&nbsp;vymyšlena láska dona Tristana ke&nbsp;královně Isoldě i&nbsp;Ginervy k&nbsp;Lancelotovi, ač&nbsp;mnozí lidé se&nbsp;skoro pamatují na&nbsp;paní Quintañonu, nejlepší šenkýřku vína ve&nbsp;Velké Británii. To&nbsp;je&nbsp;pravdivé, neboť babička z&nbsp;otcovy strany mi&nbsp;často říkala při pokání některé vznešené dámy:</span></p>
        <p class="chunk" data-nb-ref-number="25" data-nb-words="16" data-nb-chars="89"><span class="idea" data-nb-ref-number="27" id="idea27" data-nb-words="16" data-nb-chars="89">‚Ta se&nbsp;podobá, můj vnuku, paní Quintañoně.‘ Z&nbsp;toho soudím, že&nbsp;ji&nbsp;znala aspoň z&nbsp;podobizny.</span></p>
        <p class="chunk" data-nb-ref-number="26" data-nb-words="68" data-nb-chars="394"><span class="idea" data-nb-ref-number="28" id="idea28" data-nb-words="68" data-nb-chars="394">Kdo bude tvrdit, že&nbsp;je&nbsp;falešná příhoda Petra a&nbsp;krásné Magalony, když ještě dnes můžeme vidět v&nbsp;královské zbrojnici čep, jímž se&nbsp;řídil dřevěný kůň, na&nbsp;němž odvážný Petr letěl; je&nbsp;větší než oj. A&nbsp;vedle vidíme sedlo Babieky a&nbsp;u&nbsp;Roncesvalles je&nbsp;roh Rolandův, veliký jako kláda. Z&nbsp;toho vyplývá, že&nbsp;skutečně žilo dvanáct pairů, že&nbsp;žil Petr, Cidové a&nbsp;podobní rytíři, kteří se&nbsp;vydali za&nbsp;dobrodružstvím.</span></p>
        <p class="chunk" data-nb-ref-number="27" data-nb-words="144" data-nb-chars="864"><span class="idea" data-nb-ref-number="29" id="idea29" data-nb-words="144" data-nb-chars="864">A&nbsp;jestliže ne, řekněte, že&nbsp;je&nbsp;lží, že&nbsp;byl rytíř Portugalec Juan de&nbsp;Merlo, který táhl do&nbsp;Burgundska a&nbsp;bojoval v&nbsp;městě Rasu s&nbsp;proslaveným pánem de&nbsp;Charni, nazývaným pan Pierres, a&nbsp;že&nbsp;zápasil v&nbsp;Basileji s&nbsp;panem Jindřichem de&nbsp;Remestan, že&nbsp;z&nbsp;obou zápasů vyšel jako vítěz; že&nbsp;jsou lživá dobrodružství a&nbsp;zápasy Španělů Pedra Barby a&nbsp;Gutierre Quijady (z jehož rodu po&nbsp;meči pocházím), kteří přemohli syna hraběte de&nbsp;San Polo. Popřete, že&nbsp;odešel do&nbsp;Němec za&nbsp;dobrodružstvím don Fernando de&nbsp;Guevarra, že&nbsp;zápasil s&nbsp;Micerem Jorgem, rytířem z&nbsp;družiny vévody rakouského. Řekněte, že&nbsp;byly žertem klání Suera de&nbsp;Quiñones na&nbsp;mostě v&nbsp;Orbigu, výpravy pana Luise de&nbsp;Falces proti donu Gonzalu de&nbsp;Guzman, rytíři kastilskému, a&nbsp;mnoho jiných statečných činů rytířů křesťanských z&nbsp;našeho i&nbsp;cizích království tak skutečných, že&nbsp;tvrdím, že&nbsp;kdo by&nbsp;jim nevěřil, nemá všech pět smyslů pohromadě.“</span></p>
        <p class="chunk" data-nb-ref-number="28" data-nb-words="21" data-nb-chars="112"><span class="idea" data-nb-ref-number="30" id="idea30" data-nb-words="21" data-nb-chars="112">Kanovník užasl nad spletí lží a&nbsp;pravd, a&nbsp;protože si&nbsp;všiml, že&nbsp;don Quijote zná vše o&nbsp;potulném rytířstvu, řekl mu:</span></p>
        <p class="chunk" data-nb-ref-number="29" data-nb-words="126" data-nb-chars="792"><span class="idea" data-nb-ref-number="31" id="idea31" data-nb-words="126" data-nb-chars="792">„Musím přiznat, pane done Quijote, že&nbsp;v&nbsp;mnohém máte pravdu, hlavně v&nbsp;příhodách o&nbsp;potulných rytířích španělských. Nepopírám, že&nbsp;bylo dvanáct pairů francouzských, ale nevěřím všemu, co&nbsp;o&nbsp;nich arcibiskup Turpin napsal; pravdou je&nbsp;toto: králové francouzští si&nbsp;vybrali rytíře a&nbsp;nazvali je&nbsp;Pares, poněvadž měli být rovni vznešeností, čestností a&nbsp;odvahou, a&nbsp;nebyli-li rovni, měli být: byl to&nbsp;řád jako asi Santiago a&nbsp;Calatrava, který od&nbsp;svých členů žádá čestnost, urozenost a&nbsp;odvahu; a&nbsp;jako se&nbsp;nyní říká rytíř johanita nebo alcantarský, říkali tehdy rytíř z&nbsp;dvanácti pairů, neboť v&nbsp;řádu bylo dvanáct členů. Nikdo nepochybuje o&nbsp;hrdinných skutcích Cida nebo Bernarda del Carpio. Čep hraběte Pierra, o&nbsp;němž se&nbsp;Vaše Milost zmínila, jsem neviděl – přiznávám se&nbsp;ke&nbsp;své krátkozrakosti – přes jeho velikost.“</span></p>
        <p class="chunk" data-nb-ref-number="30" data-nb-words="15" data-nb-chars="92"><span class="idea" data-nb-ref-number="32" id="idea32" data-nb-words="15" data-nb-chars="92">„Je tam zcela určitě,“ řekl don Quijote, „někteří tvrdí, že&nbsp;v&nbsp;koženém pouzdru, aby neshnil.“</span></p>
        <p class="chunk" data-nb-ref-number="31" data-nb-words="51" data-nb-chars="313"><span class="idea" data-nb-ref-number="33" id="idea33" data-nb-words="51" data-nb-chars="313">„Věřím tomu,“ na&nbsp;to&nbsp;kanovník, „ale jako že&nbsp;jsem vysvěcen, neviděl jsem jej; ale dejme tomu, že&nbsp;jsem jej přehlédl; proto však nemusíme věřit vyprávění o&nbsp;těch různých Amadisech a&nbsp;o&nbsp;jiných rytířích; není také důvodu, aby muž schopností Vaší Milosti, ctný a&nbsp;chytrý, věřil těm vymyšleným a&nbsp;bláznivým rytířským knihám.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_062.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>