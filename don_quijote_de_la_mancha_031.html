<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
XXI., 
jež jedná o skvostném dobrodružství, v němž dobyto slavné přilby Mambrinovy,
a o jiných příhodách našeho nepřemožitelného rytíře.">
    <meta name="apple-mobile-web-app-capable" content="yes">
    <title>KAPITOLA
      XXI.,
      jež jedná o skvostném dobrodružství, v němž dobyto slavné přilby Mambrinovy,
      a o jiných příhodách našeho nepřemožitelného rytíře. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_030.html">
    <link rel="next" href="./don_quijote_de_la_mancha_032.html">
    <meta name="nb-order" content="27">
    <link rel="self" href="don_quijote_de_la_mancha_031.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="3479" data-nb-chars="19945" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_030.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="20" data-nb-chars="141"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="5">XXI.,</span>
          <span class="idea" data-nb-ref-number="3" id="idea3" data-nb-words="11" data-nb-chars="76">jež jedná o skvostném dobrodružství, v němž dobyto slavné přilby Mambrinovy,</span>
          <span class="idea" data-nb-ref-number="4" id="idea4" data-nb-words="7" data-nb-chars="52">a o jiných příhodách našeho nepřemožitelného rytíře.</span>
        </h1>
        <p class="chunk" data-nb-ref-number="2" data-nb-words="42" data-nb-chars="236"><span class="idea" data-nb-ref-number="5" id="idea5" data-nb-words="42" data-nb-chars="236">Vtom začalo trochu pršet a&nbsp;Sancho by&nbsp;se&nbsp;byl chtěl schovat do&nbsp;valchy; ale donu Quijotovi se&nbsp;stala tak protivnou pro směšnost jejich příhody, že&nbsp;rozhodně odmítl do&nbsp;ní&nbsp;vejít, a&nbsp;tak, zahnuli napravo a&nbsp;dostali se&nbsp;na&nbsp;jinou cestu než včerejší.</span></p>
        <p class="chunk" data-nb-ref-number="3" data-nb-words="23" data-nb-chars="136"><span class="idea" data-nb-ref-number="6" id="idea6" data-nb-words="23" data-nb-chars="136">Záhy spatřil don Quijote jezdce, který měl na&nbsp;hlavě cosi zářícího, jakoby zlatého, a&nbsp;sotva jej zpozoroval, obrátil se&nbsp;k&nbsp;Sanchovi a&nbsp;řekl:</span></p>
        <p class="chunk" data-nb-ref-number="4" data-nb-words="105" data-nb-chars="628"><span class="idea" data-nb-ref-number="7" id="idea7" data-nb-words="105" data-nb-chars="628">„Zdá se&nbsp;mi, Sancho, že&nbsp;není přísloví, jež by&nbsp;nemělo v&nbsp;sobě trochu pravdy, neboť všechna pramení z&nbsp;téže zkušenosti, matky všeho vědění, a&nbsp;zvláště pak to, jež říká: Kde se&nbsp;zavře jedna brána, otvírá se&nbsp;druhá. Povím to, poněvadž, zavřel-li nám osud dnes v&nbsp;noci bránu dobrodružství, jež jsme hledali, když oklamal nás stoupou, nyní nám otvírá dokořán jinou k&nbsp;jinému, lepšímu a&nbsp;bezpečnějšímu dobrodružství, a&nbsp;kdybych jí&nbsp;nevešel, byla by&nbsp;to&nbsp;moje chyba a&nbsp;nemohl bych se&nbsp;vymlouvat na&nbsp;neznalost valchy a&nbsp;temnotu noční. Pravím tak, protože, nemýlím-li se, blíží se&nbsp;někdo, nesoucí na&nbsp;hlavě přilbu Mambrinovu, o&nbsp;níž, jak víš, jsem přísahal.“</span></p>
        <p class="chunk" data-nb-ref-number="5" data-nb-words="29" data-nb-chars="167"><span class="idea" data-nb-ref-number="8" id="idea8" data-nb-words="29" data-nb-chars="167">„Dbejte, Milosti, na&nbsp;to, co&nbsp;říkáte, a&nbsp;ještě víc na&nbsp;to, co&nbsp;děláte,“ pravil Sancho, „nechtěl bych, aby to&nbsp;byly zase valchy a&nbsp;zvalchovaly a&nbsp;zmandlovaly nám rozum docela.“</span></p>
        <p class="chunk" data-nb-ref-number="6" data-nb-words="13" data-nb-chars="84"><span class="idea" data-nb-ref-number="9" id="idea9" data-nb-words="13" data-nb-chars="84">„Abys měl ďábla bratrem,“ odvětil don Quijote, „co mají společného přilba a&nbsp;valchy?“</span></p>
        <p class="chunk" data-nb-ref-number="7" data-nb-words="25" data-nb-chars="153"><span class="idea" data-nb-ref-number="10" id="idea10" data-nb-words="25" data-nb-chars="153">„To nevím,“ odpověděl Sancho, „ale věru, kdybych mohl mluvit tak jako dřív, pověděl bych vám možná takové věci, že&nbsp;byste, Milosti, viděl, jak se&nbsp;mýlíte.“</span></p>
        <p class="chunk" data-nb-ref-number="8" data-nb-words="30" data-nb-chars="164"><span class="idea" data-nb-ref-number="11" id="idea11" data-nb-words="30" data-nb-chars="164">„Jak se&nbsp;mohu mýlit v&nbsp;tom, co&nbsp;říkám, zrádný úzkostlivče?“ řekl don Quijote; „což nevidíš toho rytíře, který se&nbsp;k&nbsp;nám blíží na&nbsp;sivém koni, se&nbsp;zlatou přilbou na&nbsp;hlavě?</span></p>
        <p class="chunk" data-nb-ref-number="9" data-nb-words="22" data-nb-chars="122"><span class="idea" data-nb-ref-number="12" id="idea12" data-nb-words="22" data-nb-chars="122">„To, co&nbsp;vidím a&nbsp;rozeznávám,“ odpověděl Sancho, „je jen člověk na&nbsp;hnědém oslu, jako je&nbsp;můj, a&nbsp;má&nbsp;na&nbsp;hlavě něco blýskavého:“</span></p>
        <p class="chunk" data-nb-ref-number="10" data-nb-words="36" data-nb-chars="209"><span class="idea" data-nb-ref-number="13" id="idea13" data-nb-words="36" data-nb-chars="209">„To je&nbsp;právě Mambrinova helma,“ na&nbsp;to&nbsp;don Quijote; „ustup stranou a&nbsp;nech mne s&nbsp;ním samotného; uvidíš, jak beze slova, abych uspořil času, skoncuji toto dobrodružství, a&nbsp;přilba, jíž jsem si&nbsp;tak přál, bude mou.“</span></p>
        <p class="chunk" data-nb-ref-number="11" data-nb-words="17" data-nb-chars="102"><span class="idea" data-nb-ref-number="14" id="idea14" data-nb-words="17" data-nb-chars="102">„To si&nbsp;myslím, že&nbsp;ustoupím stranou,“ odvětil Sancho; „ale dej Bůh ještě jednou, aby to&nbsp;nebyla valcha.“</span></p>
        <p class="chunk" data-nb-ref-number="12" data-nb-words="25" data-nb-chars="152"><span class="idea" data-nb-ref-number="15" id="idea15" data-nb-words="25" data-nb-chars="152">„Už jsem vám řekl, bratře, abyste mi&nbsp;nepřipomínal ani pomyšlením ty&nbsp;valchy,“ řekl don Quijote, „sice, u&nbsp;všech všudy… a&nbsp;víc nepovím, zvalchuji vám duši!“</span></p>
        <p class="chunk" data-nb-ref-number="13" data-nb-words="16" data-nb-chars="90"><span class="idea" data-nb-ref-number="16" id="idea16" data-nb-words="16" data-nb-chars="90">Sancho umlkl ze&nbsp;strachu, aby jeho pán nesplnil slib, který na&nbsp;něj vystřelil jako z&nbsp;kanónu.</span></p>
        <p class="chunk" data-nb-ref-number="14" data-nb-words="162" data-nb-chars="905"><span class="idea" data-nb-ref-number="17" id="idea17" data-nb-words="162" data-nb-chars="905">Věc s&nbsp;tou přilbou, koněm a&nbsp;rytířem, jež don Quijote viděl, se&nbsp;měla tak, že&nbsp;v&nbsp;okolí byly dvě vesnice, jedna tak malá, že&nbsp;neměla ani apatyky, ani holiče, jež ta&nbsp;druhá, zcela sousední, měla, a&nbsp;tak holič z&nbsp;větší vsi dojížděl i&nbsp;do&nbsp;menší, když tam bylo třeba pustit nemocnému žilou nebo někoho oholit; proto tam jel i&nbsp;nyní nesa svou mosaznou misku a&nbsp;osud chtěl, aby během cesty začalo pršet; aby si&nbsp;nepromočil klobouk, který byl nejspíš nový, dal si&nbsp;na&nbsp;hlavu misku, a&nbsp;protože byla lesklá, blyštěla se&nbsp;na&nbsp;půl míle; jel na&nbsp;hnědém oslu, jak řekl Sancho. To&nbsp;vše bylo příčinou, že&nbsp;don Quijote viděl sivého koně, rytíře a&nbsp;zlatou přilbu; neboť cokoliv viděl, přizpůsoboval velmi lehce svému pomatenému rytířství a&nbsp;nezdravým myšlenkám. A&nbsp;když viděl, že&nbsp;nebohý jezdec je&nbsp;blízko, beze všech řečí v&nbsp;plném trysku zamířil na&nbsp;něj píkou, měl v&nbsp;úmyslu ho&nbsp;naskrz probodnout; ale když byl už&nbsp;u&nbsp;něho, zvolal, stále v&nbsp;zuřivém běhu:</span></p>
        <p class="chunk" data-nb-ref-number="15" data-nb-words="13" data-nb-chars="78"><span class="idea" data-nb-ref-number="18" id="idea18" data-nb-words="13" data-nb-chars="78">„Braň se, otrocké stvoření, nebo mi&nbsp;dobrovolně vydej, co&nbsp;mi&nbsp;tak právem patří!“</span></p>
        <p class="chunk" data-nb-ref-number="16" data-nb-words="84" data-nb-chars="438"><span class="idea" data-nb-ref-number="19" id="idea19" data-nb-words="84" data-nb-chars="438">Holič, když viděl naprosto nenadále na&nbsp;sebe řítit se&nbsp;tuto příšeru, nemohl jinak uniknout ráně píkou, než že&nbsp;se&nbsp;svezl z&nbsp;osla, a&nbsp;aniž se&nbsp;země dotkl, vyskočil lehčí než kamzík a&nbsp;dal se&nbsp;po&nbsp;pláni do&nbsp;útěku, že&nbsp;by&nbsp;ho&nbsp;nedohonil ani vítr. Misku nechal na&nbsp;zemi a&nbsp;don Quijote se&nbsp;s&nbsp;ní&nbsp;spokojil, děl, že&nbsp;ten pohan byl zcela rozumný, že&nbsp;utekl a&nbsp;že&nbsp;si&nbsp;vede jako bobr, který, je-li pronásledován lovci, si&nbsp;zuby ukousne to, proč, jak pudově ví, je&nbsp;stíhán.</span></p>
        <p class="chunk" data-nb-ref-number="17" data-nb-words="11" data-nb-chars="70"><span class="idea" data-nb-ref-number="20" id="idea20" data-nb-words="11" data-nb-chars="70">Rozkázal Sanchovi zvednout přilbu a&nbsp;zbrojnoš obraceje ji&nbsp;v&nbsp;rukou řekl:</span></p>
        <p class="chunk" data-nb-ref-number="18" data-nb-words="11" data-nb-chars="55"><span class="idea" data-nb-ref-number="21" id="idea21" data-nb-words="11" data-nb-chars="55">„Na mou duši, dobrá je&nbsp;to&nbsp;miska, stojí bratru za&nbsp;reál.“</span></p>
        <p class="chunk" data-nb-ref-number="19" data-nb-words="19" data-nb-chars="102"><span class="idea" data-nb-ref-number="22" id="idea22" data-nb-words="19" data-nb-chars="102">Dal ji&nbsp;pánovi, který ji&nbsp;postavil na&nbsp;hlavu toče s&nbsp;ní&nbsp;dokola a&nbsp;hledaje hledí; když jej nenalezl, pravil:</span></p>
        <p class="chunk" data-nb-ref-number="20" data-nb-words="20" data-nb-chars="129"><span class="idea" data-nb-ref-number="23" id="idea23" data-nb-words="20" data-nb-chars="129">„Nejspíše pohan, na&nbsp;jehož míru byla nejprve tato slavná přilba ukuta, měl velkou hlavu, a&nbsp;tak naneštěstí polovice přilby schází.“</span></p>
        <p class="chunk" data-nb-ref-number="21" data-nb-words="19" data-nb-chars="115"><span class="idea" data-nb-ref-number="24" id="idea24" data-nb-words="19" data-nb-chars="115">Když Sancho slyšel misce říkat přilba, nemohl se&nbsp;zdržet smíchu, však vzpomněl si&nbsp;na&nbsp;pánův hněv a&nbsp;zarazil uprostřed.</span></p>
        <p class="chunk" data-nb-ref-number="22" data-nb-words="7" data-nb-chars="43"><span class="idea" data-nb-ref-number="25" id="idea25" data-nb-words="7" data-nb-chars="43">„Proč se&nbsp;směješ, Sancho?“ řekl don Quijote.</span></p>
        <p class="chunk" data-nb-ref-number="23" data-nb-words="17" data-nb-chars="98"><span class="idea" data-nb-ref-number="26" id="idea26" data-nb-words="17" data-nb-chars="98">„Směji se&nbsp;té&nbsp;velké hlavě, co&nbsp;měl pohan, majetník přilby, která se&nbsp;mi&nbsp;docela podobá holičské míse.“</span></p>
        <p class="chunk" data-nb-ref-number="24" data-nb-words="107" data-nb-chars="605"><span class="idea" data-nb-ref-number="27" id="idea27" data-nb-words="107" data-nb-chars="605">„Víš, co&nbsp;si&nbsp;myslím, Sancho? Tato slavná, očarovaná přilba dostala se&nbsp;asi nějakou podivnou náhodou do&nbsp;rukou člověka, jenž nepoznal a&nbsp;neocenil její hodnotu a&nbsp;který, nevěděl, co&nbsp;dělá, protože byla z&nbsp;ryzího zlata, rozpustil z&nbsp;ní&nbsp;polovinu pro peníze a&nbsp;z&nbsp;druhé poloviny udělal tuto jakoby holičskou misku, jak povídáš. Ale ať&nbsp;je&nbsp;to, co&nbsp;je, mně, který ji&nbsp;znám, nepřekáží proměna a&nbsp;spravím ji&nbsp;v&nbsp;první vsi, kde bude kovář, takže ji&nbsp;nepředstihne, ani se&nbsp;jí&nbsp;nevyrovná přilba, již ukul bůh kovářů pro boha bitev. Zatím ji&nbsp;budu nosit, jak se&nbsp;dá, protože lepší něco než nic, tím spíš, že&nbsp;mě&nbsp;snadno uchrání ran kamením.“</span></p>
        <p class="chunk" data-nb-ref-number="25" data-nb-words="34" data-nb-chars="205"><span class="idea" data-nb-ref-number="28" id="idea28" data-nb-words="34" data-nb-chars="205">„To je&nbsp;pravda,“ řekl Sancho, „leda by&nbsp;létalo z&nbsp;praku, jako v&nbsp;bitvě oněch dvou vojsk, kde Vaší Milosti požehnali stoličky a&nbsp;rozbili baňku s&nbsp;tím blahoslaveným pitím, po&nbsp;kterém jsem div vnitřnosti nezvrátil.“</span></p>
        <p class="chunk" data-nb-ref-number="26" data-nb-words="18" data-nb-chars="101"><span class="idea" data-nb-ref-number="29" id="idea29" data-nb-words="18" data-nb-chars="101">„Nemrzí mě&nbsp;moc, že&nbsp;jsem o&nbsp;ně&nbsp;přišel, Sancho,“ řekl don Quijote, „neboť víš, že&nbsp;umím recept nazpaměť.“</span></p>
        <p class="chunk" data-nb-ref-number="27" data-nb-words="76" data-nb-chars="469"><span class="idea" data-nb-ref-number="30" id="idea30" data-nb-words="76" data-nb-chars="469">„Já také,“ odpověděl Sancho, „ale chraň Bůh, abych jej připravil nebo okusil, co&nbsp;živ budu, a&nbsp;třebas v&nbsp;poslední hodince; ostatně nemyslím, že&nbsp;ho&nbsp;budu kdy potřebovat, protože mám v&nbsp;úmyslu vyhnout se&nbsp;všemi pěti smysly, abych byl raněn, nebo abych někoho ranil. O&nbsp;létání na&nbsp;pokrývce nemluvím, protože podobným neštěstím nelze předem zamezit, a&nbsp;potkají-li našince, nezbývá než sevřít ramena, zatajit dech, zavřít oči a&nbsp;nechat se&nbsp;vyhazovat tam, kde se&nbsp;líbí osudu a&nbsp;pokrývce.“</span></p>
        <p class="chunk" data-nb-ref-number="28" data-nb-words="100" data-nb-chars="604"><span class="idea" data-nb-ref-number="31" id="idea31" data-nb-words="100" data-nb-chars="604">„Jsi špatným křesťanem, Sancho,“ pravil slyše to&nbsp;don Quijote, „protože nezapomínáš na&nbsp;urážku, kterou ti&nbsp;jednou způsobili; ale věz, že&nbsp;je&nbsp;vznešené a&nbsp;šlechetné nevšímat si&nbsp;dětinství. Na&nbsp;kterou nohu jsi zchroml? Které žebro ti&nbsp;zlomili? Rozbil sis snad hlavu, že&nbsp;nemůžeš zapomenout na&nbsp;ten žert? Neboť, přihlédneme-li dobře k&nbsp;věci, byl to&nbsp;žert a&nbsp;kratochvíle, a&nbsp;kdybych to&nbsp;tak nechápal, byl bych se&nbsp;už&nbsp;tam vrátil a&nbsp;pro tvou pomstu způsobil bych více škody než Řekové pro uloupenou Helenu: kdyby Helena žila za&nbsp;našich časů, nebo moje Dulcinea za&nbsp;jejích, jistě by&nbsp;nepožívala takové slávy pro krásu, jako požívá.“</span></p>
        <p class="chunk" data-nb-ref-number="29" data-nb-words="8" data-nb-chars="34"><span class="idea" data-nb-ref-number="32" id="idea32" data-nb-words="8" data-nb-chars="34">A&nbsp;tu&nbsp;vzdychl k&nbsp;nebi a&nbsp;Sancho řekl:</span></p>
        <p class="chunk" data-nb-ref-number="30" data-nb-words="86" data-nb-chars="446"><span class="idea" data-nb-ref-number="33" id="idea33" data-nb-words="86" data-nb-chars="446">„Ať to&nbsp;byl tedy žert, když se&nbsp;za&nbsp;něj nelze pomstít. Ale já&nbsp;vím, jaké to&nbsp;bylo žertování, a&nbsp;vím také, že&nbsp;mi&nbsp;nikdy nesejde z&nbsp;mysli, jako mi&nbsp;nesejde ze&nbsp;hřbetu. Však nechme toho a&nbsp;povězte mi, Milosti, co&nbsp;uděláme s&nbsp;tímhle sivým koněm, jenž se&nbsp;podobá hnědému oslu, kterého tu&nbsp;zanechal ten Martin, jehož Vaše Milost srazila ze&nbsp;sedla a&nbsp;jenž, podle toho, jak bral nohy na&nbsp;ramena a&nbsp;upaloval, nemá v&nbsp;úmyslu se&nbsp;pro něj vrátit, a&nbsp;při mé&nbsp;bradě, sivák je&nbsp;pěkný.“</span></p>
        <p class="chunk" data-nb-ref-number="31" data-nb-words="69" data-nb-chars="387"><span class="idea" data-nb-ref-number="34" id="idea34" data-nb-words="69" data-nb-chars="387">„Nemám ve&nbsp;zvyku,“ řekl don Quijote, „kořistit z&nbsp;těch, jež přemohu, a&nbsp;není rytířské odnímat jim koně a&nbsp;zanechávat je&nbsp;opěšalé, leda by&nbsp;vítěz v&nbsp;bitvě přišel o&nbsp;vlastního: v&nbsp;tom případě je&nbsp;ovšem dovoleno vzít si&nbsp;koně poraženého jakožto kořist z&nbsp;poctivého boje. Proto, Sancho, nech toho koně, nebo osla, když chceš, aby to&nbsp;byl osel, neboť, až&nbsp;jeho pán nás uvidí vzdalovat se, vrátí se&nbsp;k&nbsp;němu.“</span></p>
        <p class="chunk" data-nb-ref-number="32" data-nb-words="42" data-nb-chars="245"><span class="idea" data-nb-ref-number="35" id="idea35" data-nb-words="42" data-nb-chars="245">„Bůh ví, že&nbsp;bych si&nbsp;jej vzal rád,“ odvětil Sancho, „nebo jej aspoň vyměnil za&nbsp;svého, jenž se&nbsp;mi&nbsp;nezdá tak dobrý. Věru, zákony rytířské jsou velmi těsné, nedovolují-li vyměnit osla za&nbsp;osla, a&nbsp;chtěl bych vědět, mohl-li bych vyměnit aspoň postroj.“</span></p>
        <p class="chunk" data-nb-ref-number="33" data-nb-words="23" data-nb-chars="147"><span class="idea" data-nb-ref-number="36" id="idea36" data-nb-words="23" data-nb-chars="147">„Nejsem si&nbsp;tím zcela jist,“ odpověděl don Quijote, „a pro tu&nbsp;pochybnost, než se&nbsp;lépe zpravím, dovoluji ti&nbsp;jej vyměnit, potřebuješ-li jej nesmírně.“</span></p>
        <p class="chunk" data-nb-ref-number="34" data-nb-words="19" data-nb-chars="109"><span class="idea" data-nb-ref-number="37" id="idea37" data-nb-words="19" data-nb-chars="109">„Tak nesmírně,“ na&nbsp;to&nbsp;Sancho, „že kdyby to&nbsp;byl postroj na&nbsp;mne samého, nepotřeboval bych ho&nbsp;více než tohohle.“</span></p>
        <p class="chunk" data-nb-ref-number="35" data-nb-words="16" data-nb-chars="103"><span class="idea" data-nb-ref-number="38" id="idea38" data-nb-words="16" data-nb-chars="103">A&nbsp;osmělen svolením provedl „mutationem caparum“ a&nbsp;vyzdobil své dobytče, že&nbsp;bylo pětkrát hezčí než prve.</span></p>
        <p class="chunk" data-nb-ref-number="36" data-nb-words="96" data-nb-chars="542"><span class="idea" data-nb-ref-number="39" id="idea39" data-nb-words="96" data-nb-chars="542">Potom pojedli ze&nbsp;zbytků potravin, jež nesl mezek, napili se&nbsp;vody z&nbsp;potoka, tekoucího k&nbsp;valchám, ale neohlédli se&nbsp;k&nbsp;nim; tak si&nbsp;je&nbsp;zošklivili pro hrůzu, kterou jim nahnaly. Když umlkl jejich hněv, ba&nbsp;i&nbsp;nechuť, usedli do&nbsp;sedel, a&nbsp;aniž si&nbsp;zvolili určitou cestu (neboť to&nbsp;právě velmi vyznačuje bludné rytíře, že&nbsp;si&nbsp;žádnou nevolí), dali se, kam vedly Rocinanta oči, jež rozhodovaly o&nbsp;vůli jeho pána i&nbsp;osla, který jej následoval, ať&nbsp;jej kudykoliv vedl, v&nbsp;dobré shodě a&nbsp;družnosti. Dostali se&nbsp;na&nbsp;královskou silnici a&nbsp;dali se&nbsp;nazdařbůh bez cíle po&nbsp;ní.</span></p>
        <p class="chunk" data-nb-ref-number="37" data-nb-words="7" data-nb-chars="52"><span class="idea" data-nb-ref-number="40" id="idea40" data-nb-words="7" data-nb-chars="52">Během takovéhoto cestování řekl Sancho svému pánovi:</span></p>
        <p class="chunk" data-nb-ref-number="38" data-nb-words="41" data-nb-chars="210"><span class="idea" data-nb-ref-number="41" id="idea41" data-nb-words="41" data-nb-chars="210">„Pane, chce mi&nbsp;Vaše Milost dát svolení k&nbsp;malé rozprávce? Od&nbsp;té&nbsp;doby, co&nbsp;jste mi&nbsp;dal ten krutý rozkaz mlčet, aspoň čtyři věci mi&nbsp;shnily v&nbsp;žaludku a&nbsp;nechtěl bych, aby přišla nazmar i&nbsp;ta, co&nbsp;mám na&nbsp;špičce jazyka.“</span></p>
        <p class="chunk" data-nb-ref-number="39" data-nb-words="15" data-nb-chars="94"><span class="idea" data-nb-ref-number="42" id="idea42" data-nb-words="15" data-nb-chars="94">„Pověz ji,“ pravil don Quijote, „a buď stručný v&nbsp;řeči, neboť dlouhé povídání nebývá příjemné.“</span></p>
        <p class="chunk" data-nb-ref-number="40" data-nb-words="160" data-nb-chars="926"><span class="idea" data-nb-ref-number="43" id="idea43" data-nb-words="160" data-nb-chars="926">„Povídám tedy, pane,“ odpověděl Sancho, „že už&nbsp;několik dní si&nbsp;myslím, jak málo se&nbsp;získá a&nbsp;dobude v&nbsp;dobrodružstvích, když je&nbsp;Vaše Milost hledá v&nbsp;pustinách a&nbsp;na&nbsp;křižovatkách; i&nbsp;když zde vítězně vykonáte ta&nbsp;nejnebezpečnější, nikdo to&nbsp;nevidí a&nbsp;nezví o&nbsp;tom a&nbsp;zůstanou navěky neznáma přes úmysly Vaší Milosti i&nbsp;přes to, že&nbsp;si&nbsp;zaslouží být známa. A&nbsp;tak se&nbsp;mi&nbsp;zdá, že&nbsp;by&nbsp;bylo lépe (toť se&nbsp;ví, s&nbsp;dovolením Vaší Milosti), abychom šli do&nbsp;služeb nějakého císaře nebo jiného vládce, který by&nbsp;válčil a&nbsp;v&nbsp;jehož službách by&nbsp;Vaše Milost ukázala cenu své osoby, svoji velkou moc a&nbsp;ještě větší rozum; až&nbsp;to&nbsp;pán, jemuž budeme sloužit, uvidí, volky nevolky nás musí odměnit každého podle zásluhy; a&nbsp;jistě tam bude i&nbsp;někdo, aby vypsal hrdinské skutky Vaší Milosti na&nbsp;věčnou paměť: o&nbsp;svých nemluvím, protože nevybočí jistě z&nbsp;mezí skutků zbrojnošských, ačkoli rozumím, že, vypisují-li se&nbsp;v&nbsp;rytířstvu i&nbsp;činy zbrojnošů, nesmějí moje zůstat v&nbsp;kalamáři.“</span></p>
        <p class="chunk" data-nb-ref-number="41" data-nb-words="221" data-nb-chars="1334"><span class="idea" data-nb-ref-number="44" id="idea44" data-nb-words="221" data-nb-chars="1334">„Nemluvíš špatně, Sancho,“ odpověděl don Quijote; „ale dříve než se&nbsp;dostaneme k&nbsp;této možnosti, je&nbsp;třeba táhnout světem jakoby na&nbsp;zkušenou, hledat dobrodružství a&nbsp;dosáhnout jejich pomocí jména a&nbsp;slávy, aby, když takový rytíř přijde na&nbsp;dvůr nějakého velkého panovníka, byl už&nbsp;znám pro své skutky a&nbsp;aby, jakmile jej kluci spatří vjíždět městskou branou, všichni běželi za&nbsp;ním a&nbsp;křičeli okolo něho: to&nbsp;je&nbsp;rytíř Sluneční, nebo Hadí, nebo nějaký jinak zvaný, podle znaku, pod nímž vykonal svá hrdinství. To&nbsp;je&nbsp;ten, řeknou, který přemohl v&nbsp;souboji Brocabruna, obra úžasné síly, ten, který zbavil velkého Mameluka Perského zakletí, v&nbsp;němž spal téměř devět set let. A&nbsp;tak od&nbsp;úst k&nbsp;ústům poletí sláva jeho skutků, až&nbsp;se&nbsp;hluk chlapců i&nbsp;ostatního lidu zastaví u&nbsp;oken svého královského paláce toho království; a&nbsp;jakmile spatří rytíře, pozná jej po&nbsp;zbrani nebo po&nbsp;heslu na&nbsp;štítě a&nbsp;jistojistě řekne: ‚Vzhůru, ať&nbsp;vyjdou všichni rytíři mého dvora přivítat výkvět rytířstva, jenž se&nbsp;tudy blíží!‘ A&nbsp;na&nbsp;ten rozkaz všichni vyběhnou a&nbsp;král sestoupí doprostřed schodiště, obejme ho&nbsp;vřele, políbí ho&nbsp;na&nbsp;tvář na&nbsp;znamení míru a&nbsp;pak ho&nbsp;za&nbsp;ruku dovede do&nbsp;komnaty paní královny, kde ji&nbsp;rytíř nalezne ve&nbsp;společnosti princezny, její dcery, jež bude z&nbsp;nejkrásnějších a&nbsp;nejdokonalejších dívek, jakou jen s&nbsp;velkou námahou lze nalézt na&nbsp;valné části dosud známého světa.</span></p>
        <p class="chunk" data-nb-ref-number="42" data-nb-words="207" data-nb-chars="1205"><span class="idea" data-nb-ref-number="45" id="idea45" data-nb-words="207" data-nb-chars="1205">Pak se&nbsp;ihned stane, že&nbsp;se&nbsp;princezna zakouká do&nbsp;rytíře a&nbsp;on&nbsp;do&nbsp;ní, a&nbsp;budou se&nbsp;zdát jeden druhému bytostí spíše božskou než lidskou a&nbsp;&nbsp;ani nebudou vědět, jak octnou se&nbsp;spoutáni a&nbsp;polapeni v&nbsp;spletené sítě lásky s&nbsp;velikou trýzní v&nbsp;srdci, jak mají mluvit a&nbsp;jak si&nbsp;vyznat své mučivé city. Odtud jej bezpochyby odvedou do&nbsp;nějakého pokoje paláce, bohatě zařízeného, tam z&nbsp;něho sejmou zbroj a&nbsp;přinesou mu&nbsp;nádherný plášť šarlatový: a&nbsp;byl-li hezký ve&nbsp;zbroji, tím lépe bude vypadat ve&nbsp;dvorském oděvu. Večer bude u&nbsp;tabule s&nbsp;králem, královnou a&nbsp;princeznou, ze&nbsp;které nespustí očí a&nbsp;bude si&nbsp;ji&nbsp;prohlížet tak, aby to&nbsp;přítomní neviděli, a&nbsp;ona učiní totéž stejně chytře, neboť už&nbsp;jsem řekl, že&nbsp;je&nbsp;to&nbsp;velmi rozumná dívka. Pak se&nbsp;sklidí ze&nbsp;stolu a&nbsp;nyní vstoupí dveřmi ošklivý a&nbsp;malý trpaslík s&nbsp;krásnou paní, jež, provázena dvěma obry, přichází ohlásit dobrodružství, nastrojené starým kouzelníkem: ten, kdo je&nbsp;se&nbsp;zdarem vykoná, bude pokládán za&nbsp;nejlepšího rytíře na&nbsp;světě. Potom král rozkáže, aby všichni přítomní rytíři se&nbsp;o&nbsp;ně&nbsp;pokusili, však žádnému se&nbsp;nepodaří, leč rytíři-hostu, čímž sláva jeho ještě více vzroste. Princezna bude s&nbsp;tím náramně spokojena a&nbsp;bude pro ni&nbsp;radostí i&nbsp;odměnou, že&nbsp;zamířila svým srdcem tak vysoko.</span></p>
        <p class="chunk" data-nb-ref-number="43" data-nb-words="320" data-nb-chars="1800"><span class="idea" data-nb-ref-number="46" id="idea46" data-nb-words="320" data-nb-chars="1800">A&nbsp;nejlepší je, že&nbsp;král nebo kníže, nebo co&nbsp;je&nbsp;to, vede velmi urputnou válku s&nbsp;jiným panovníkem stejně mocným a&nbsp;rytíř-host jej po&nbsp;několikadenním pobytu na&nbsp;dvoře požádá o&nbsp;dovolení, aby mu&nbsp;mohl pomoci v&nbsp;té&nbsp;válce. Král mu&nbsp;je&nbsp;rád udělí a&nbsp;rytíř mu&nbsp;dvorně políbí ruce za&nbsp;tu&nbsp;milost. A&nbsp;té&nbsp;noci se&nbsp;rozloučí se&nbsp;svou dámou, princeznou, mřížovím zahrady, obklopující komnatu, v&nbsp;níž ona spí, na&nbsp;kterémžto místě s&nbsp;ní&nbsp;už&nbsp;několikrát rozmlouval dík prostřednictví a&nbsp;pomoci komorné, jíž princezna velmi důvěřuje. Rytíř si&nbsp;povzdychá, princezna omdlí, komorná přinese vody ve&nbsp;velkém strachu, neboť se&nbsp;blíží jitro a&nbsp;mohli by&nbsp;být přistiženi na&nbsp;škodu cti její paní; konečně se&nbsp;princezna vzpamatuje, podá své bílé ruce mřížovím rytíři, jenž je&nbsp;tisíckrát zlíbá a&nbsp;vykoupe v&nbsp;slzách. Shodnou se&nbsp;oba na&nbsp;způsobu, jímž si&nbsp;budou podávat zprávy o&nbsp;všem, co&nbsp;je&nbsp;dobrého i&nbsp;zlého potká, a&nbsp;princezna ho&nbsp;poprosí, aby se&nbsp;vrátil co&nbsp;nejdříve: on&nbsp;jí&nbsp;to&nbsp;slíbí s&nbsp;mnoha přísahami. Znovu jí&nbsp;zlíbá ruce a&nbsp;rozloučí se&nbsp;tak dojatý, že&nbsp;div žalem nezemře. Odejde do&nbsp;svého pokoje, vrhne se&nbsp;na&nbsp;lůžko, však nemůže usnout bolem z&nbsp;rozloučení; vstane za&nbsp;ranného jitra, jde dát sbohem králi, královně a&nbsp;princezně: tu&nbsp;zví, když se&nbsp;rozloučil s&nbsp;prvními dvěma, že&nbsp;princezna je&nbsp;nemocna a&nbsp;že&nbsp;nemůže přijímat návštěvy. Rytíř si&nbsp;pomyslí, že&nbsp;je&nbsp;to&nbsp;žalem nad jeho odjezdem, a&nbsp;je&nbsp;tím tak dojatý, že&nbsp;div zjevně neprojeví svou bolest. Komorná-prostřednice je&nbsp;přítomna, všimne si&nbsp;všeho a&nbsp;jde o&nbsp;tom zpravit svou paní, která ji&nbsp;uvítá s&nbsp;pláčem a&nbsp;řekne, že&nbsp;z&nbsp;největších jejích bolestí je, že&nbsp;neví, kdo je&nbsp;její rytíř a&nbsp;je-li z&nbsp;rodu královského či&nbsp;ne. Komorná ji&nbsp;ujistí, že&nbsp;tak dvorný, jemný a&nbsp;statečný jako její rytíř může být &nbsp;jedině královský a&nbsp;znamenitý. Ubohá se&nbsp;tím potěší a&nbsp;snaží se&nbsp;být klidná, aby neuvedla své rodiče v&nbsp;podezření, a&nbsp;po&nbsp;dvou dnech vyjde zase ze&nbsp;svých komnat.</span></p>
        <p class="chunk" data-nb-ref-number="44" data-nb-words="141" data-nb-chars="804"><span class="idea" data-nb-ref-number="47" id="idea47" data-nb-words="141" data-nb-chars="804">Zatím již rytíř odjel; bojuje ve&nbsp;válce, přemůže králova nepřítele, dobude mnoha měst, triumfuje v&nbsp;mnoha bitvách. Vrátí se&nbsp;na&nbsp;dvůr, shledá se&nbsp;se&nbsp;svou paní na&nbsp;obvyklém místě a&nbsp;smluví s&nbsp;ní, že&nbsp;požádá krále o&nbsp;její ruku jako odměnu za&nbsp;své služby. Král mu&nbsp;ji&nbsp;nechce dát, nevěda, kdo to&nbsp;je. Ale přesto, ať&nbsp;už&nbsp;byla unesena, nebo jakkoliv jinak, princezna se&nbsp;stane jeho ženou a&nbsp;její otec to&nbsp;má&nbsp;za&nbsp;velké štěstí, neboť se&nbsp;ukázalo, že&nbsp;rytíř je&nbsp;synem statečného krále, nevím kterého království, protože myslím, že&nbsp;není na&nbsp;mapě. Otec zemře, princezna dědí, zkrátka rytíř se&nbsp;stane králem. Nyní dojde k&nbsp;tomu, aby byl odměněn jeho zbrojnoš a&nbsp;všichni, kdo mu&nbsp;pomohli povznést se&nbsp;tak vysoko: svého zbrojnoše ožení s&nbsp;nějakou komornou princezninou, nejspíše s&nbsp;tou, jež věděla o&nbsp;lásce a&nbsp;jež je&nbsp;dcerou velmi významného vévody.“</span></p>
        <p class="chunk" data-nb-ref-number="45" data-nb-words="25" data-nb-chars="148"><span class="idea" data-nb-ref-number="48" id="idea48" data-nb-words="25" data-nb-chars="148">„To si&nbsp;dám líbit,“ řekl Sancho, „a spolehnu se&nbsp;na&nbsp;to, protože se&nbsp;všechno doslova musí Vaší Milosti vyplnit, když je&nbsp;přece ‚Rytířem Smutné Postavy‘.“</span></p>
        <p class="chunk" data-nb-ref-number="46" data-nb-words="326" data-nb-chars="1828"><span class="idea" data-nb-ref-number="49" id="idea49" data-nb-words="326" data-nb-chars="1828">„Nepochybuj o&nbsp;tom, Sancho,“ odvětil don Quijote, „protože tímže způsobem a&nbsp;po&nbsp;těchže stupních, jak jsem vypravoval, dostávají se&nbsp;a&nbsp;dostávali se&nbsp;potulní rytíři na&nbsp;trůny královské a&nbsp;císařské. Teď stačí jen dávat pozor, který král křesťanský nebo pohanský vede válku a&nbsp;má&nbsp;hezkou dceru. Ale na&nbsp;to&nbsp;je&nbsp;dost času myslet později, neboť, jak jsem ti&nbsp;řekl, dříve než navštívíš panovnický dvůr, musíš se&nbsp;všude proslavit. Také mi&nbsp;chybí ještě něco: i&nbsp;kdybych nalezl krále s&nbsp;válkou a&nbsp;krásnou dcerou a&nbsp;i&nbsp;kdybych došel neuvěřitelné slávy po&nbsp;celém světě, nevím, jak by&nbsp;se&nbsp;mohlo prokázat, že&nbsp;jsem z&nbsp;rodu královského, nebo alespoň císařovým synovcem. Král mi&nbsp;jistě nebude chtít dát svou dceru za&nbsp;ženu, dokud se&nbsp;řádně o&nbsp;mně nezpravil, ač&nbsp;si&nbsp;této pozornosti zaslouží moje činy; tak se&nbsp;bojím, že&nbsp;přijdu pro tento nedostatek o&nbsp;to, co&nbsp;právem patří mé&nbsp;silné paži. Je&nbsp;pravda sice, že&nbsp;jsem šlechtic z&nbsp;rodu známého, majetný, a&nbsp;zákon stanoví za&nbsp;ublížení mé&nbsp;osobě pokutu pět set soldů; a&nbsp;mohlo by&nbsp;se&nbsp;státi, že&nbsp;mudrc, mající sepsat mou historii, tak rozebere moje příbuzenstvo a&nbsp;předky, že&nbsp;ve&nbsp;mně objeví vnuka královského z&nbsp;pátého či&nbsp;šestého kolena. Neboť věz, Sancho, že&nbsp;jsou dva druhy rodů na&nbsp;světě: jedni se&nbsp;odvozují od&nbsp;knížat a&nbsp;panovníků, však čas jim tolik ran zasadil, že&nbsp;končí nepatrným bodem jako pyramidy; jiní pocházejí z&nbsp;rodu nízkého, ale pozdvihují se&nbsp;od&nbsp;stupně k&nbsp;stupni, až&nbsp;se&nbsp;stanou velkými pány; tak je&nbsp;rozdíl v&nbsp;tom, že&nbsp;někteří bývali, čím už&nbsp;nejsou, a&nbsp;někteří jsou, čím nebyli, a&nbsp;možná, že&nbsp;jsem z&nbsp;prvních; a&nbsp;až&nbsp;se&nbsp;pozná, že&nbsp;můj původ byl velký a&nbsp;slavný, král, můj nastávající tchán, se&nbsp;tím asi spokojí, však ne-li, princezna mě&nbsp;musí milovat do&nbsp;té&nbsp;míry, že&nbsp;přes odpor králův a&nbsp;třeba s&nbsp;vědomím, že&nbsp;jsem synem podruhovým, mě&nbsp;pojme za&nbsp;manžela a&nbsp;pána. Pakli nikoliv, lze ji&nbsp;unést a&nbsp;skrýt, kde se&nbsp;mi&nbsp;líbí, až&nbsp;čas nebo smrt zlomí hněv jejích rodičů.“</span></p>
        <p class="chunk" data-nb-ref-number="47" data-nb-words="105" data-nb-chars="607"><span class="idea" data-nb-ref-number="50" id="idea50" data-nb-words="105" data-nb-chars="607">„Tady lze také uvést,“ řekl Sancho, „co říkají někteří darebáci: ‚Nepros, můžeš-li loupit‘ a&nbsp;ještě lépe: ‚Lepší nůž v&nbsp;ruce než prosba v&nbsp;ústech‘ Povídám to&nbsp;proto, že, kdyby pan král, váš tchán, nechtěl se&nbsp;přemoci a&nbsp;dát Vaší Milosti milostpaní princeznu, nezbývá opravdu, než ji&nbsp;ukrást a&nbsp;ukrýt. Ale hloupé je&nbsp;to, že&nbsp;nežli nastane usmíření a&nbsp;ujmete se&nbsp;v&nbsp;míru království, chudák zbrojnoš bude sušit zuby, ledaže by&nbsp;ta&nbsp;důvěrnice, jež má&nbsp;být jeho ženou, zůstala s&nbsp;princeznou a&nbsp;on&nbsp;sdílel s&nbsp;ní&nbsp;svůj špatný osud, dokud to&nbsp;nebesa lépe nezařídí. Protože, myslím, může mu&nbsp;ji&nbsp;dát pán ihned klidně za&nbsp;zákonitou manželku.“</span></p>
        <p class="chunk" data-nb-ref-number="48" data-nb-words="26" data-nb-chars="154"><span class="idea" data-nb-ref-number="51" id="idea51" data-nb-words="26" data-nb-chars="154">„Proti tomu nelze nic namítat,“ řekl don Quijote. „Když je&nbsp;tomu tak,“ odpověděl Sancho, „stačí poručit se&nbsp;Bohu a&nbsp;nechat běžet osud, ať&nbsp;nás vede kamkoliv.“</span></p>
        <p class="chunk" data-nb-ref-number="49" data-nb-words="27" data-nb-chars="128"><span class="idea" data-nb-ref-number="52" id="idea52" data-nb-words="27" data-nb-chars="128">„Bůh to&nbsp;opatřiž,“ na&nbsp;to&nbsp;don Quijote, „jak si&nbsp;přeji a&nbsp;jak ty&nbsp;máš, Sancho, zapotřebí, a&nbsp;ten ať&nbsp;vyjde s&nbsp;málem, kdo se&nbsp;za&nbsp;nic nemá!“</span></p>
        <p class="chunk" data-nb-ref-number="50" data-nb-words="15" data-nb-chars="100"><span class="idea" data-nb-ref-number="53" id="idea53" data-nb-words="15" data-nb-chars="100">„Pán Bůh dej,“ řekl Sancho, „protože jsem ze&nbsp;starého křesťanského rodu; stačí mi, budu-li hrabětem.“</span></p>
        <p class="chunk" data-nb-ref-number="51" data-nb-words="51" data-nb-chars="294"><span class="idea" data-nb-ref-number="54" id="idea54" data-nb-words="51" data-nb-chars="294">„To věřím,“ odpověděl don Quijote; „a kdybys jím nebyl, nic nevadí, protože já, jako král, mohu ti&nbsp;snadno udělit šlechtictví, aniž jsi je&nbsp;kupoval nebo se&nbsp;mi&nbsp;něčím zavděčoval, a&nbsp;jakmile tě&nbsp;udělám hrabětem, jsi šlechtic, ať&nbsp;si&nbsp;říkají cokoliv, a&nbsp;musí ti&nbsp;říkat Výsosti, ať&nbsp;jim to&nbsp;je&nbsp;třeba zatěžko.“</span></p>
        <p class="chunk" data-nb-ref-number="52" data-nb-words="11" data-nb-chars="66"><span class="idea" data-nb-ref-number="55" id="idea55" data-nb-words="11" data-nb-chars="66">„Bez starosti,“ řekl Sancho, „však já&nbsp;bych si&nbsp;zjednal už&nbsp;nespekt.“</span></p>
        <p class="chunk" data-nb-ref-number="53" data-nb-words="9" data-nb-chars="52"><span class="idea" data-nb-ref-number="56" id="idea56" data-nb-words="9" data-nb-chars="52">„Respekt musíš říci, a&nbsp;ne&nbsp;nespekt,“ pravil jeho pán.</span></p>
        <p class="chunk" data-nb-ref-number="54" data-nb-words="74" data-nb-chars="408"><span class="idea" data-nb-ref-number="57" id="idea57" data-nb-words="74" data-nb-chars="408">„Jak si&nbsp;přejete,“ odpověděl Sancho Panza; „povídám, že&nbsp;bych si&nbsp;to&nbsp;uměl zařídit, protože jsem, na&nbsp;mou duši, byl jeden čas poslem u&nbsp;nábožného bratrstva a&nbsp;šat poslovský mi&nbsp;tak slušel, že&nbsp;všichni říkali, že&nbsp;bych se&nbsp;hodil i&nbsp;za&nbsp;starostu toho bratrstva. A&nbsp;copak to&nbsp;bude teprve, až&nbsp;obléknu vévodský kabát, nebo se&nbsp;ověsím zlatem a&nbsp;perlami jako cizí hrabě? Vsadím se, že&nbsp;se&nbsp;na&nbsp;mne budou chodit dívat na&nbsp;sto mil cesty.“</span></p>
        <p class="chunk" data-nb-ref-number="55" data-nb-words="35" data-nb-chars="203"><span class="idea" data-nb-ref-number="58" id="idea58" data-nb-words="35" data-nb-chars="203">„Budeš vypadat pěkně,“ pravil don Quijote, „ale budeš si&nbsp;muset dát oholit vousy, protože je&nbsp;máš tak husté, rozcuchané a&nbsp;neuhlazené, že, nedáš-li je&nbsp;holit aspoň přes den, na&nbsp;dostřel se&nbsp;pozná, co&nbsp;jsi zač.“</span></p>
        <p class="chunk" data-nb-ref-number="56" data-nb-words="22" data-nb-chars="127"><span class="idea" data-nb-ref-number="59" id="idea59" data-nb-words="22" data-nb-chars="127">„To stačí,“ řekl Sancho, „najmout holiče a&nbsp;vydržovat si&nbsp;ho&nbsp;doma, a&nbsp;bude-li potřebí, musí všude za&nbsp;mnou jako štolba za&nbsp;grandem.“</span></p>
        <p class="chunk" data-nb-ref-number="57" data-nb-words="13" data-nb-chars="76"><span class="idea" data-nb-ref-number="60" id="idea60" data-nb-words="13" data-nb-chars="76">„Jakpak ty&nbsp;víš,“ tázal se&nbsp;don Quijote, „že grandové s&nbsp;sebou brávají štolby?“</span></p>
        <p class="chunk" data-nb-ref-number="58" data-nb-words="89" data-nb-chars="446"><span class="idea" data-nb-ref-number="61" id="idea61" data-nb-words="89" data-nb-chars="446">„Povím vám to,“ odpověděl Sancho, „před lety byl jsem měsíc v&nbsp;sídelním městě a&nbsp;tam jsem viděl se&nbsp;procházet malého mužíčka, o&nbsp;kterém říkali, že&nbsp;je&nbsp;velmi velkým pánem, a&nbsp;za&nbsp;ním jel na&nbsp;koni člověk, který se&nbsp;ho&nbsp;na&nbsp;krok nepustil, že&nbsp;se&nbsp;podobal jeho ocásku. Ptal jsem se, proč ten muž nejede vedle prvního, ale stále za&nbsp;ním, a&nbsp;tu&nbsp;mi&nbsp;řekli, že&nbsp;je&nbsp;to&nbsp;štolba a&nbsp;že&nbsp;je&nbsp;zvykem grandů nechávat si&nbsp;je&nbsp;za&nbsp;zády. Od&nbsp;té&nbsp;doby to&nbsp;vím, a&nbsp;nezapomněl jsem na&nbsp;to&nbsp;dosud.“</span></p>
        <p class="chunk" data-nb-ref-number="59" data-nb-words="42" data-nb-chars="263"><span class="idea" data-nb-ref-number="62" id="idea62" data-nb-words="42" data-nb-chars="263">„Máš pravdu,“ řekl don Quijote, „a můžeš tedy s&nbsp;sebou brát svého holiče, neboť zvyky nevznikly všechny najednou, ani nepřišly naráz, a&nbsp;tak ty&nbsp;můžeš být prvním hrabětem, který se&nbsp;nechává provázet holičem. Ostatně holit bradu je&nbsp;důvěrnější službou než sedlat koně.“</span></p>
        <p class="chunk" data-nb-ref-number="60" data-nb-words="21" data-nb-chars="110"><span class="idea" data-nb-ref-number="63" id="idea63" data-nb-words="21" data-nb-chars="110">„O holiče se&nbsp;už&nbsp;já&nbsp;postarám,“ řekl Sancho; „a vy&nbsp;se, Milosti, starejte o&nbsp;to, být králem a&nbsp;udělat mě&nbsp;hrabětem.“</span></p>
        <p class="chunk" data-nb-ref-number="61" data-nb-words="16" data-nb-chars="96"><span class="idea" data-nb-ref-number="64" id="idea64" data-nb-words="16" data-nb-chars="96">„Zajisté,“ odvětil don Quijote, zvedl oči a&nbsp;spatřil to, o&nbsp;čem se&nbsp;vypráví v&nbsp;následující kapitole.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_032.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>