<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
VII.
o druhé výpravě zdatného našeho rytíře dona Quijota de la Mancha.">
    <meta name="apple-mobile-web-app-capable" content="yes">
    <title>KAPITOLA
      VII.
      o druhé výpravě zdatného našeho rytíře dona Quijota de la Mancha. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_016.html">
    <link rel="next" href="./don_quijote_de_la_mancha_018.html">
    <meta name="nb-order" content="13">
    <link rel="self" href="don_quijote_de_la_mancha_017.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="1431" data-nb-chars="8423" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_016.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="13" data-nb-chars="77"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="4">VII.</span>
          <span class="idea" data-nb-ref-number="3" id="idea3" data-nb-words="11" data-nb-chars="65">o druhé výpravě zdatného našeho rytíře dona Quijota de la Mancha.</span>
        </h1>
        <p class="chunk" data-nb-ref-number="2" data-nb-words="7" data-nb-chars="33"><span class="idea" data-nb-ref-number="4" id="idea4" data-nb-words="7" data-nb-chars="33">Vtom se&nbsp;dal don Quijote do&nbsp;křiku:</span></p>
        <p class="chunk" data-nb-ref-number="3" data-nb-words="17" data-nb-chars="116"><span class="idea" data-nb-ref-number="5" id="idea5" data-nb-words="17" data-nb-chars="116">„Sem, sem, stateční rytíři, zde je&nbsp;zapotřebí ukázat sílu vašich mocných paží, jinak shrábnou dvořané slávu turnaje.“</span></p>
        <p class="chunk" data-nb-ref-number="4" data-nb-words="54" data-nb-chars="323"><span class="idea" data-nb-ref-number="6" id="idea6" data-nb-words="54" data-nb-chars="323">Poněvadž spěchali za&nbsp;křikem a&nbsp;rámusem, nechali dalšího prohlížení zbylých knih, a&nbsp;tak prý putovaly do&nbsp;ohně, aniž byly viděny a&nbsp;slyšeny, „Carolea“ a&nbsp;„Leon de&nbsp;España“ se&nbsp;skutky císařskými, složené Ludvíkem z&nbsp;Avily, které mezi zbylými byly beze vší pochyby a&nbsp;jež by&nbsp;možná, kdyby je&nbsp;byl farář viděl, ušly tomu přísnému odsudku.</span></p>
        <p class="chunk" data-nb-ref-number="5" data-nb-words="47" data-nb-chars="248"><span class="idea" data-nb-ref-number="7" id="idea7" data-nb-words="47" data-nb-chars="248">Když přiběhli k&nbsp;donu Quijotovi, byl už&nbsp;mimo lože a&nbsp;pokračoval ve&nbsp;svém nesmyslném křiku, bodal a&nbsp;tloukl na&nbsp;všechny strany tak čile, jako by&nbsp;nikdy nespal. Objali ho&nbsp;a&nbsp;silou ho&nbsp;odvedli zpět na&nbsp;lože, a&nbsp;když se&nbsp;trochu utišil, obrátil se&nbsp;k&nbsp;faráři a&nbsp;řekl:</span></p>
        <p class="chunk" data-nb-ref-number="6" data-nb-words="37" data-nb-chars="245"><span class="idea" data-nb-ref-number="8" id="idea8" data-nb-words="37" data-nb-chars="245">„Je to&nbsp;opravdu velká hanba, pane arcibiskupe Turpine, pro nás, kteří se&nbsp;zveme dvanácti pery, nechat jen tak beze všeho vítězství tohoto turnaje rytířům dvořanským, když jsme přece, my&nbsp;rytíři dobrodružní, opanovali pole v&nbsp;třech posledních dnech.“</span></p>
        <p class="chunk" data-nb-ref-number="7" data-nb-words="34" data-nb-chars="197"><span class="idea" data-nb-ref-number="9" id="idea9" data-nb-words="34" data-nb-chars="197">„Mlčte, Milosti pane kmotře,“ pravil farář, „Bůh dá, že&nbsp;osud se&nbsp;změní a&nbsp;zítra získáme, co&nbsp;jsme dnes ztratili; zatím dbejte svého zdraví, neboť se&nbsp;mi&nbsp;zdá, že&nbsp;jste velmi unaven, ne-li vážně poraněn.“</span></p>
        <p class="chunk" data-nb-ref-number="8" data-nb-words="66" data-nb-chars="388"><span class="idea" data-nb-ref-number="10" id="idea10" data-nb-words="66" data-nb-chars="388">„Poraněn ne,“ řekl don Quijote, „ale zbitý a&nbsp;polámaný jsem jistě, protože ten bastard, don Roland mě&nbsp;ztloukl dubovým kmenem, všechno ze&nbsp;závisti, protože vidí, že&nbsp;já&nbsp;jediný se&nbsp;protivím jeho statečným činům. Ale nebyl bych Reinaldem z&nbsp;Montalbanu, abych mu&nbsp;to, jak vstanu, nesplatil přes jeho čáry. A&nbsp;teď mi&nbsp;dejte najíst, neboť vím, že&nbsp;to&nbsp;mi&nbsp;nejvíc poslouží, a&nbsp;pomstu nechte na&nbsp;starost mně.“</span></p>
        <p class="chunk" data-nb-ref-number="9" data-nb-words="13" data-nb-chars="66"><span class="idea" data-nb-ref-number="11" id="idea11" data-nb-words="13" data-nb-chars="66">Dali mu&nbsp;tedy jíst, i&nbsp;usnul znovu a&nbsp;oni se&nbsp;divili jeho bláznovství.</span></p>
        <p class="chunk" data-nb-ref-number="10" data-nb-words="152" data-nb-chars="877"><span class="idea" data-nb-ref-number="12" id="idea12" data-nb-words="152" data-nb-chars="877">Toho večera hospodyně spálila všechny knihy, které byly na&nbsp;hranici a&nbsp;v&nbsp;domě, a&nbsp;shořely nejspíše i&nbsp;takové, jež zasloužily být na&nbsp;věky uchovány v&nbsp;knihovnách; ale osud a&nbsp;lenost zkoumajícího chtěly jinak, a&nbsp;tak se&nbsp;na&nbsp;nich vyplnilo přísloví, že&nbsp;nevinní trpí často za&nbsp;viníky. Jedno z&nbsp;opatření, jež učinili farář a&nbsp;holič stran nemoci jejich přítele, bylo, že&nbsp;zazdili a&nbsp;omítli dveře do&nbsp;knihovny, aby ji&nbsp;nenašel, až&nbsp;vstane: snad že&nbsp;s&nbsp;příčinou zmizí i&nbsp;účinek a&nbsp;že&nbsp;řeknou, že&nbsp;nějaký kouzelník odnesl knihy, knihovnu a&nbsp;všechno. Proto si&nbsp;pospíšili. Don Quijote vstal za&nbsp;dva dny a&nbsp;hned se&nbsp;šel podívat na&nbsp;své knihy a&nbsp;nenalézaje místnosti, kde je&nbsp;byl zanechal, chodil sem tam a&nbsp;hledal ji. Došel tam, kde bývaly dveře, ohmatával zeď a&nbsp;vrtěl očima kolem dokola beze slova. Za&nbsp;hodnou chvíli zeptal se&nbsp;hospodyně, kterým směrem je&nbsp;knihovna. Hospodyně, dobře poučená o&nbsp;tom, co&nbsp;měla říci, odpověděla:</span></p>
        <p class="chunk" data-nb-ref-number="11" data-nb-words="21" data-nb-chars="116"><span class="idea" data-nb-ref-number="13" id="idea13" data-nb-words="21" data-nb-chars="116">„Jaká knihovna? A&nbsp;co&nbsp;hledá Vaše Milost? Už&nbsp;tu&nbsp;není knihovna, ani knížky v&nbsp;celém domě, všechno si&nbsp;odnesl jeden čert.“</span></p>
        <p class="chunk" data-nb-ref-number="12" data-nb-words="100" data-nb-chars="565"><span class="idea" data-nb-ref-number="14" id="idea14" data-nb-words="100" data-nb-chars="565">„To nebyl čert,“ opravila neteř, „ale čarodějník, který přiletěl v&nbsp;mraku v&nbsp;noci potom, když Vaše Milost odjela, a&nbsp;sestoupil z&nbsp;draka, na&nbsp;němž přijel jako na&nbsp;koni, vešel do&nbsp;pokoje a&nbsp;nevím, co&nbsp;tam dělal; brzo vyletěl komínem a&nbsp;nechal po&nbsp;sobě plno kouře, a&nbsp;když jsme si&nbsp;vzpomněli, že&nbsp;se&nbsp;podíváme, co&nbsp;udělal, neviděli jsme ani knihy ani knihovnu. Jen si&nbsp;dobře pamatujeme, já&nbsp;a&nbsp;hospodyně, že&nbsp;když ten zlý stařík odlétal, zvolal hlasitě, že&nbsp;z&nbsp;tajného nepřátelství k&nbsp;pánovi těch knih i&nbsp;domu udělal v&nbsp;tom domě škodu, již nenaleznou. Řekl také, že&nbsp;se&nbsp;jmenuje mudřec Muňaton.“</span></p>
        <p class="chunk" data-nb-ref-number="13" data-nb-words="6" data-nb-chars="39"><span class="idea" data-nb-ref-number="15" id="idea15" data-nb-words="6" data-nb-chars="39">„Řekl asi Freston,“ pravil don Quijote.</span></p>
        <p class="chunk" data-nb-ref-number="14" data-nb-words="17" data-nb-chars="106"><span class="idea" data-nb-ref-number="16" id="idea16" data-nb-words="17" data-nb-chars="106">„To nevím,“ odpověděla hospodyně, „jestli se&nbsp;jmenoval Freston nebo Friton, jen vím, že&nbsp;to&nbsp;končilo na&nbsp;ton.“</span></p>
        <p class="chunk" data-nb-ref-number="15" data-nb-words="66" data-nb-chars="376"><span class="idea" data-nb-ref-number="17" id="idea17" data-nb-words="66" data-nb-chars="376">„Tak, tak,“ na&nbsp;to&nbsp;don Quijote, „je to&nbsp;moudrý kouzelník, velký můj nepřítel, který se&nbsp;na&nbsp;mne zlobí, protože vyčetl svým uměním z&nbsp;knih, že&nbsp;jednou přijdu bojovat v&nbsp;souboji s&nbsp;rytířem, kterému přeje, a&nbsp;že&nbsp;ho&nbsp;přemohu, aniž on&nbsp;tomu bude moci zabránit, a&nbsp;proto se&nbsp;snaží mi&nbsp;způsobit všechny možné nepříjemnosti. Ale já&nbsp;mu&nbsp;pravím, že&nbsp;marně se&nbsp;bude protivit a&nbsp;vyhýbat ustanovení božímu.“</span></p>
        <p class="chunk" data-nb-ref-number="16" data-nb-words="39" data-nb-chars="225"><span class="idea" data-nb-ref-number="18" id="idea18" data-nb-words="39" data-nb-chars="225">„Jakpak by&nbsp;ne,“ řekla neteř; „ale kdopak vás přivádí, pane strýčku, do&nbsp;těchhle nesnází? Nebude-li pak lepší zůstat pokojně doma a&nbsp;ne&nbsp;se&nbsp;toulat po&nbsp;světě za&nbsp;chlebem, zvlášť když mnozí se&nbsp;vydají za&nbsp;vlnou a&nbsp;vracejí se&nbsp;ostříháni?“</span></p>
        <p class="chunk" data-nb-ref-number="17" data-nb-words="29" data-nb-chars="183"><span class="idea" data-nb-ref-number="19" id="idea19" data-nb-words="29" data-nb-chars="183">„Milá neteři,“ odpověděl don Quijote, „jak špatně ty&nbsp;věci znáš! Předně, dřív než mě&nbsp;ostříhají, vytrhám a&nbsp;oškubám vousy všem, kterým jen napadne dotknout se&nbsp;konce jediného mého vlasu.“</span></p>
        <p class="chunk" data-nb-ref-number="18" data-nb-words="11" data-nb-chars="64"><span class="idea" data-nb-ref-number="20" id="idea20" data-nb-words="11" data-nb-chars="64">Obě dvě nechaly rozmluvy, neboť viděly, že&nbsp;se&nbsp;ho&nbsp;zmocňuje zlost.</span></p>
        <p class="chunk" data-nb-ref-number="19" data-nb-words="60" data-nb-chars="372"><span class="idea" data-nb-ref-number="21" id="idea21" data-nb-words="60" data-nb-chars="372">Stalo se&nbsp;potom, že&nbsp;čtrnáct dní zůstal doma zcela klidně, nedával najevo, že&nbsp;by&nbsp;chtěl opakovat své první pošetilosti, rozmlouval velmi pěkně s&nbsp;oběma svými kmotry, farářem a&nbsp;holičem, jimž říkal, že&nbsp;věc světu nejpotřebnější jsou bludní rytíři a&nbsp;že&nbsp;potulné rytířstvo ožívá v&nbsp;něm. Farář mu&nbsp;někdy odporoval, jindy přisvědčoval, neboť bez tohoto úskoku nemohl se&nbsp;s&nbsp;ním dohodnout.</span></p>
        <p class="chunk" data-nb-ref-number="20" data-nb-words="230" data-nb-chars="1378"><span class="idea" data-nb-ref-number="22" id="idea22" data-nb-words="230" data-nb-chars="1378">Zatím don Quijote jednal s&nbsp;jedním sedlákem, svým sousedem, poctivcem (lze-li tak zvát chuďasa), ale nepříliš ostrého vtipu. A&nbsp;tolik mu&nbsp;toho nakonec namluvil a&nbsp;nasliboval, tolik se&nbsp;mu&nbsp;nadomlouval, že&nbsp;ubohý sedlák se&nbsp;rozhodl vyjet s&nbsp;ním jako zbrojnoš. Mimo jiné mu&nbsp;don Quijote říkal, aby s&nbsp;ním jel ochotně, protože se&nbsp;může přihodit, že&nbsp;obratem ruky dobude nějakého ostrova a&nbsp;že&nbsp;ho&nbsp;udělá na&nbsp;něm vladařem. Pro tyto a&nbsp;jiné sliby Sancho Panza (tak se&nbsp;jmenoval sedlák) opustil ženu a&nbsp;děti a&nbsp;stal se&nbsp;zbrojnošem svého souseda. Pak se&nbsp;jal don Quijote shánět peníze: to&nbsp;prodal, ono zastavil, všechno pod cenu, a&nbsp;sehnal řádný obnos. Sám si&nbsp;opatřil kulatý štít výpůjčkou od&nbsp;přítele, spravil své rozbité hledí, jak nejlépe mohl, a&nbsp;oznámil zbrojnoši Sanchovi den a&nbsp;hodinu, kdy hodlá vyrazit, aby si&nbsp;Sancho mohl připravit, co&nbsp;by&nbsp;pokládal za&nbsp;potřebné. Zvláště mu&nbsp;nařídil, aby si&nbsp;vzal tlumok. Sancho řekl, že&nbsp;vezme a&nbsp;že&nbsp;hodlá vzít s&nbsp;sebou i&nbsp;svého osla, velmi pěkné zvíře, protože sám není zvyklý mnoho chodit pěšky. Co&nbsp;se&nbsp;osla týče, don Quijote se&nbsp;trochu zarazil, vzpomínaje, míval-li některý bludný rytíř zbrojnoše jedoucího na&nbsp;oslu; ale nevzpomněl si&nbsp;na&nbsp;žádného. Přesto rozhodl, aby si&nbsp;Sancho osla vzal, s&nbsp;úmyslem, že&nbsp;ho&nbsp;opatří po&nbsp;případě zvířetem vznešenějším, odejme koně prvnímu nezdvořilému rytíři, kterého potká. Obstaral si&nbsp;košile i&nbsp;vše ostatní, pokud mohl, jsa poslušen rady hospodského.</span></p>
        <p class="chunk" data-nb-ref-number="21" data-nb-words="102" data-nb-chars="583"><span class="idea" data-nb-ref-number="23" id="idea23" data-nb-words="102" data-nb-chars="583">Po&nbsp;skončených přípravách, aniž se&nbsp;rozloučili, Panza s&nbsp;dětmi a&nbsp;ženou, don Quijote s&nbsp;hospodyní a&nbsp;neteří, vyrazili jedné noci tajně ze&nbsp;vsi a&nbsp;ujeli za&nbsp;tmy tak daleko, že&nbsp;za&nbsp;svítání se&nbsp;měli za&nbsp;chráněné před vším možným hledáním. Sancho Panza jel na&nbsp;svém dobytčeti jako patriarcha, s&nbsp;tlumokem a&nbsp;měchem na&nbsp;víno, toužil se&nbsp;už&nbsp;vidět jako vladař ostrova, který mu&nbsp;jeho pán slíbil. Náhodou dal se&nbsp;don Quijote tímže směrem a&nbsp;cestou jako za&nbsp;své první cesty, to&nbsp;jest rovinou Montielskou, a&nbsp;putoval jí&nbsp;méně těžkopádně než minule, neboť bylo ráno, slunce svítilo šikmo a&nbsp;jeho paprsky je&nbsp;neunavovaly.</span></p>
        <p class="chunk" data-nb-ref-number="22" data-nb-words="29" data-nb-chars="180"><span class="idea" data-nb-ref-number="24" id="idea24" data-nb-words="29" data-nb-chars="180">Tehdy řekl Sancho Panza svému pánu: „Pohleďte, Milosti pane bludný rytíři, nezapomeňte, co&nbsp;jste mi&nbsp;slíbil stran toho ostrova, protože já&nbsp;mu&nbsp;dokážu vládnout, ať&nbsp;je&nbsp;velký, jak chce.“</span></p>
        <p class="chunk" data-nb-ref-number="23" data-nb-words="4" data-nb-chars="28"><span class="idea" data-nb-ref-number="25" id="idea25" data-nb-words="4" data-nb-chars="28">Načež don Quijote odpověděl:</span></p>
        <p class="chunk" data-nb-ref-number="24" data-nb-words="134" data-nb-chars="809"><span class="idea" data-nb-ref-number="26" id="idea26" data-nb-words="134" data-nb-chars="809">„Musíš vědět, příteli Sancho Panzo, že&nbsp;bylo velmi častým zvykem bludných rytířů dělat ze&nbsp;svých zbrojnošů vladaře ostrovů nebo království jimi dobytých, a&nbsp;já&nbsp;jsem se&nbsp;rozhodl, že&nbsp;toho pěkného zvyku neporuším; spíše chci se&nbsp;v&nbsp;něm vyznamenat, protože oni někdy, ba&nbsp;nejčastěji, čekali, až&nbsp;jejich zbrojnoši budou staří, a&nbsp;teprve sytým už&nbsp;služby a&nbsp;útrap denních i&nbsp;nočních dávali nějaký ten titul hraběcí, nebo alespoň markýzský podle nějakého údolí či&nbsp;krajiny, více nebo méně důležité. Ale dožijeme-li se&nbsp;toho, je&nbsp;možné, že&nbsp;už&nbsp;v&nbsp;šesti dnech získám království, jemuž budou poddány ještě země jiné, dobře se&nbsp;hodící, abys byl v&nbsp;jedné korunován za&nbsp;krále. A&nbsp;nemysli si, že&nbsp;je&nbsp;to&nbsp;moc, neboť takovým rytířům se&nbsp;stávají příhody způsobu tak nevídaného a&nbsp;nepředstavitelného, že&nbsp;snadno bych ti&nbsp;mohl dát i&nbsp;více, než ti&nbsp;slibuji.“</span></p>
        <p class="chunk" data-nb-ref-number="25" data-nb-words="29" data-nb-chars="178"><span class="idea" data-nb-ref-number="27" id="idea27" data-nb-words="29" data-nb-chars="178">„Takhle,“ odpověděl Sancho Panza, „kdybych se&nbsp;stal králem jedním z&nbsp;těch zázraků, o&nbsp;nichž Vaše Milost mluví, stala by&nbsp;se&nbsp;Jana Gutierrezova, má&nbsp;žena, královnou a&nbsp;moje děti princi?“</span></p>
        <p class="chunk" data-nb-ref-number="26" data-nb-words="9" data-nb-chars="56"><span class="idea" data-nb-ref-number="28" id="idea28" data-nb-words="9" data-nb-chars="56">„Ovšem, kdo by&nbsp;o&nbsp;tom pochyboval?“ odpověděl don Quijote.</span></p>
        <p class="chunk" data-nb-ref-number="27" data-nb-words="49" data-nb-chars="279"><span class="idea" data-nb-ref-number="29" id="idea29" data-nb-words="49" data-nb-chars="279">„Já o&nbsp;tom nepochybuji,“ Sancho Panza na&nbsp;to, „protože si&nbsp;pro sebe myslím, že&nbsp;kdyby z&nbsp;božího dopuštění pršely na&nbsp;zemi královské koruny, žádná by&nbsp;se&nbsp;dobře nehodila na&nbsp;hlavu Marie Gutierrezovy. Víte, pane, na&nbsp;královnu nestojí ani za&nbsp;pětník; hraběnkou to&nbsp;už&nbsp;spíš a&nbsp;ještě Pánbůh s&nbsp;ní.“</span></p>
        <p class="chunk" data-nb-ref-number="28" data-nb-words="28" data-nb-chars="164"><span class="idea" data-nb-ref-number="30" id="idea30" data-nb-words="28" data-nb-chars="164">„Nech to&nbsp;Pánu Bohu, Sancho,“ odpověděl don Quijote, „ať jí&nbsp;dá, co&nbsp;se&nbsp;jí&nbsp;nejlíp hodí. Ale neponižuj se&nbsp;tolik, aby ses spokojil s&nbsp;něčím menším než místodržitelstvím.“</span></p>
        <p class="chunk" data-nb-ref-number="29" data-nb-words="28" data-nb-chars="152"><span class="idea" data-nb-ref-number="31" id="idea31" data-nb-words="28" data-nb-chars="152">„Nebojte se, pane,“ odvětil Sancho, „tím spíše, že&nbsp;mám tak výborného pána ve&nbsp;Vaší Milosti, jež mi&nbsp;dokáže dát všechno, co&nbsp;se&nbsp;mi&nbsp;bude hodit a&nbsp;nač stačím.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_018.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>