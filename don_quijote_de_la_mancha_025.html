<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XV\. o nehodě, jež potkala dona Quijota, když cestou natrefil několik yanguesských surovců\.">
    <meta name="apple-mobile-web-app-capable" content="yes">
    <title>KAPITOLA XV. o nehodě, jež potkala dona Quijota, když cestou natrefil několik yanguesských surovců.</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_024.html">
    <link rel="next" href="./don_quijote_de_la_mancha_026.html">
    <meta name="nb-order" content="21">
    <link rel="self" href="don_quijote_de_la_mancha_025.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-51f9665">
    <meta name="nb-role" content="chapter">
  </head>
  <body data-nb-words="2168" data-nb-chars="12591" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="don_quijote_de_la_mancha_005.html">CERVANTES A JEHO DON QUIJOTE</a></li>
        <li><a href="don_quijote_de_la_mancha_007.html">KNIHA
            PRVNÍ</a>
          <ul>
            <li><a href="don_quijote_de_la_mancha_009.html">Věnování</a></li>
            <li><a href="don_quijote_de_la_mancha_010.html">PŘEDMLUVA</a></li>
            <li><a href="don_quijote_de_la_mancha_011.html">KAPITOLA
                I.,
                jež líčí stav a působení slavného rytíře dona Quijota de la Mancha.</a></li>
            <li><a href="don_quijote_de_la_mancha_012.html">KAPITOLA
                II.,
                jednající o tom, jak poprvé důmyslný don Quijote opustil domov.</a></li>
            <li><a href="don_quijote_de_la_mancha_013.html">KAPITOLA
                III.,
                kde se vypravuje, jakým půvabným způsobem byl don Quijote pasován na
                rytíře.</a></li>
            <li><a href="don_quijote_de_la_mancha_014.html">KAPITOLA
                IV.
                o tom, co se stalo našemu rytíři, když opustil hospodu.</a></li>
            <li><a href="don_quijote_de_la_mancha_015.html">KAPITOLA V.,
                kde se pokračuje v líčení nehod našeho rytíře.</a></li>
            <li><a href="don_quijote_de_la_mancha_016.html">KAPITOLA
                VI.
                o vtipné velké přehlídce, již farář a holič vykonali v knihovně našeho
                důmyslného rytíře.</a></li>
            <li><a href="don_quijote_de_la_mancha_017.html">KAPITOLA
                VII.
                o druhé výpravě zdatného našeho rytíře dona Quijota de la Mancha.</a></li>
            <li><a href="don_quijote_de_la_mancha_018.html">KAPITOLA
                VIII.
                o úspěchu dona Quijota v hrozném a neslýchaném dobrodružství s větrnými
                mlýny a o jiných příhodách, hodných blahé paměti.</a></li>
            <li><a href="don_quijote_de_la_mancha_019.html">KAPITOLA IX.,
                kde se vylíčí konec strašného boje, který svedli statný Biskajec a odvážný
                Manchan.</a></li>
            <li><a href="don_quijote_de_la_mancha_020.html">KAPITOLA X.
                o vtipném rozmlouvání dona Quijota se Sancho Panzou, jeho zbrojnošem.</a></li>
            <li><a href="don_quijote_de_la_mancha_021.html">KAPITOLA XI.
                o tom, co se donu Quijotovi stalo u pastýřů koz.</a></li>
            <li><a href="don_quijote_de_la_mancha_022.html">KAPITOLA
                XII.
                o tom, co vyprávěl pastýř společníkům dona Quijota.</a></li>
            <li><a href="don_quijote_de_la_mancha_023.html">KAPITOLA XIII.,
                kde se končí příběh pastýřky Marcely i jiné příhody.</a></li>
            <li><a href="don_quijote_de_la_mancha_024.html">KAPITOLA
                XIV.,
                kde se uvádějí zoufalé verše mrtvého pastýře i jiné nečekané příhody.</a></li>
            <li><a href="don_quijote_de_la_mancha_025.html">KAPITOLA
                XV.
                o nehodě, jež potkala dona Quijota, když cestou natrefil několik yanguesských
                surovců.</a></li>
            <li><a href="don_quijote_de_la_mancha_026.html">KAPITOLA
                XVI.
                o tom, co potkalo důmyslného rytíře v hospodě, již měl za hrad.</a></li>
            <li><a href="don_quijote_de_la_mancha_027.html">KAPITOLA
                XVII.,
                kde se pokračuje v nesčetných svízelích statečného dona Quijota a dobrého
                zbrojnoše Sancha Panzy v hospodě, kterou na své neštěstí don Quijote měl za
                hrad.</a></li>
            <li><a href="don_quijote_de_la_mancha_028.html">KAPITOLA
                XVIII.,
                kde se líčí rozmluva Sancha Panzy s jeho pánem donem Quijotem i jiná
                dobrodružství, hodná vypravování.</a></li>
            <li><a href="don_quijote_de_la_mancha_029.html">KAPITOLA
                XIX.
                o bystrých hovorech Sancha s pánem, o příhodě s mrtvým a jiných slavných
                příbězích.</a></li>
            <li><a href="don_quijote_de_la_mancha_030.html">KAPITOLA
                XX.
                o nevídaném a neslýchaném dobrodružství, jehož žádný slavný rytíř na
                světě nepodnikl s menším nebezpečím než statečný don Quijote de la Mancha.</a></li>
            <li><a href="don_quijote_de_la_mancha_031.html">KAPITOLA
                XXI.,
                jež jedná o skvostném dobrodružství, v němž dobyto slavné přilby Mambrinovy,
                a o jiných příhodách našeho nepřemožitelného rytíře.</a></li>
            <li><a href="don_quijote_de_la_mancha_032.html">KAPITOLA
                XXII.
                o tom, jak don Quijote opatřil svobodu mnoha ubožákům, které násilně
                vedli, kam se jim nechtělo.</a></li>
            <li><a href="don_quijote_de_la_mancha_033.html">KAPITOLA
                XXIII.
                o příhodě, jež potkala slavného dona Quijota v Sieře Moreně a jež je z nejzvláštnějších
                dobrodružství této pravdivé historie.</a></li>
            <li><a href="don_quijote_de_la_mancha_034.html">KAPITOLA
                XXIV.,
                kde se pokračuje v dobrodružství v Sieře Moreně.</a></li>
            <li><a href="don_quijote_de_la_mancha_035.html">KAPITOLA
                XXV.,
                jednající o tom, co podivuhodného potkalo statečného rytíře z Manchy v Sieře
                Moreně, a o tom, jak napodobil pokání Beltenebrosovo.</a></li>
            <li><a href="don_quijote_de_la_mancha_036.html">KAPITOLA
                XXVI.,
                kde se dále líčí, jakých kousků se don Quijote z lásky dopouštěl v Sieře
                Moreně.</a></li>
            <li><a href="don_quijote_de_la_mancha_037.html">KAPITOLA
                XXVII.
                o tom, jak uskutečnili farář a holič svůj úmysl, a o jiných věcech,
                hodných, aby o nich tato velká historie vypravovala.</a></li>
          </ul>
        </li>
        <li><a href="don_quijote_de_la_mancha_038.html">KNIHA
            DRUHÁ</a>
          <ul>
            <li><a href="don_quijote_de_la_mancha_040.html">KAPITOLA
                XXVIII.,
                jež líčí nové a příjemné dobrodružství, které potkalo faráře a holiče v horách.</a></li>
            <li><a href="don_quijote_de_la_mancha_041.html">KAPITOLA
                XXIX.,
                jež jedná o vtipné lsti a způsobu, jakými byl náš zamilovaný rytíř
                odlákán od překrutého pokání, jež si byl uložil.</a></li>
            <li><a href="don_quijote_de_la_mancha_042.html">KAPITOLA
                XXX.,
                jež pojednává o moudrosti krásné Dorotey a jiných příjemných a zábavných
                věcech.</a></li>
            <li><a href="don_quijote_de_la_mancha_043.html">KAPITOLA
                XXXI.
                o půvabné rozmluvě dona Quijota se zbrojnošem Sanchem Panzou a příhodách
                jiných.</a></li>
            <li><a href="don_quijote_de_la_mancha_044.html">KAPITOLA
                XXXII.,
                která jedná o příhodách dona Quijota a celé družiny v hospodě.</a></li>
            <li><a href="don_quijote_de_la_mancha_045.html">KAPITOLA
                XXXIII.,
                v níž se vypráví povídka o nevhodně zvědavém.</a></li>
            <li><a href="don_quijote_de_la_mancha_046.html">KAPITOLA
                XXXIV.,
                v níž se pokračuje v povídce o nevhodné zvědavosti.</a></li>
            <li><a href="don_quijote_de_la_mancha_047.html">KAPITOLA XXXV.
                o zápase statečného a odvážného dona Quijota s několika měchy vína a konec
                historie o nevhodně zvědavém.</a></li>
            <li><a href="don_quijote_de_la_mancha_048.html">KAPITOLA
                XXXVI.,
                vyprávějící jiné nezvyklé události, které se v hospodě přihodily.</a></li>
            <li><a href="don_quijote_de_la_mancha_049.html">KAPITOLA
                XXXVII.
                o slavné princezně Micomiconě a mnohých jiných veselých příbězích.</a></li>
            <li><a href="don_quijote_de_la_mancha_050.html">KAPITOLA
                XXXVIII.
                o zajímavé řeči dona Quijota o válečnictví a umění.</a></li>
            <li><a href="don_quijote_de_la_mancha_051.html">KAPITOLA
                XXXIX.,
                v níž otrok líčí svůj život a příhody.</a></li>
            <li><a href="don_quijote_de_la_mancha_052.html">KAPITOLA XL.,
                jež obsahuje další vyprávění otrokovo.</a></li>
            <li><a href="don_quijote_de_la_mancha_053.html">KAPITOLA
                XLI.
                o dalších příhodách otrokových.</a></li>
            <li><a href="don_quijote_de_la_mancha_054.html">KAPITOLA
                XLII.
                o dalších příhodách v hospodě a o jiných důležitých událostech.</a></li>
            <li><a href="don_quijote_de_la_mancha_055.html">KAPITOLA
                XLIII.
                o roztomilém příběhu mezkaře a jiných divných událostech, které se v hospodě
                zběhly.</a></li>
            <li><a href="don_quijote_de_la_mancha_056.html">KAPITOLA
                XLIV.
                o dalších neslýchaných příhodách v hospodě.</a></li>
            <li><a href="don_quijote_de_la_mancha_057.html">KAPITOLA
                XLV.
                o pochybách týkajících se Mambrinovy helmy a soumarského sedla; vypravují
                se také jiné příběhy pravdivě, jak se udály.</a></li>
            <li><a href="don_quijote_de_la_mancha_058.html">KAPITOLA
                XLVI.
                o znamenitém dobrodružství biřiců a o velké zuřivosti našeho zábavného
                rytíře dona Quijota.</a></li>
            <li><a href="don_quijote_de_la_mancha_059.html">KAPITOLA XLVII.
                o podivném začarování dona Quijota a jiných zajímavých příhodách.</a></li>
            <li><a href="don_quijote_de_la_mancha_060.html">KAPITOLA
                XLVIII.
                o jiných názorech kanovníkových, týkajících se rytířských knih, a o věcech
                dalších, jeho rozumu hodných.</a></li>
            <li><a href="don_quijote_de_la_mancha_061.html">KAPITOLA
                XLIX.,
                kde běží o moudrý rozhovor Sancha Panzy s jeho pánem.</a></li>
            <li><a href="don_quijote_de_la_mancha_062.html">KAPITOLA L.
                o vtipném sporu dona Quijota s kanovníkem a jiných událostech.</a></li>
            <li><a href="don_quijote_de_la_mancha_063.html">KAPITOLA
                LI.
                o vyprávění pastevcově průvodcům dona Quijota.</a></li>
            <li><a href="don_quijote_de_la_mancha_064.html">KAPITOLA
                LII.
                o při dona Quijota s pastevcem a o neslýchaném dobrodružství s kajícníky;
                které šťastně dopadlo, ač se velice unavil</a></li>
          </ul>
        </li>
        <li><a href="don_quijote_de_la_mancha_065.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="14" data-nb-chars="99"><span class="idea" data-nb-ref-number="1" id="idea1" data-nb-words="14" data-nb-chars="99">KAPITOLA XV. o nehodě, jež potkala dona Quijota, když cestou natrefil několik yanguesských surovců.</span></h1>
        <p class="chunk" data-nb-ref-number="2" data-nb-words="136" data-nb-chars="801"><span class="idea" data-nb-ref-number="2" id="idea2" data-nb-words="136" data-nb-chars="801">Učený Cide Hamete Benengeli vypravuje, že, když se&nbsp;don Quijote rozloučil se&nbsp;svými hostiteli i&nbsp;se&nbsp;všemi ostatními účastníky Grisostomova pohřbu, dal se&nbsp;i&nbsp;se&nbsp;svým zbrojnošem tímže lesem, v&nbsp;němž zmizela i&nbsp;pastýřka Marcela; jeli jím přes dvě hodiny, hledali ji&nbsp;na&nbsp;všech stranách marně, až&nbsp;se&nbsp;zastavili na&nbsp;louce pokryté svěží travou, po&nbsp;níž tekl potůček, klidný a&nbsp;tak chladný, že&nbsp;vybízel a&nbsp;nutil, aby tam strávili hodiny odpočinku, který právě počínal. Don Quijote i&nbsp;Sancho sesedli, a&nbsp;nechali osla i&nbsp;Rocinanta pást se&nbsp;podle libosti v&nbsp;trávě, vyplenili tlumok a&nbsp;bez velkých ceremonií v&nbsp;pokoji a&nbsp;družnosti snědli oba, pán i&nbsp;sluha, co&nbsp;v&nbsp;něm nalezli. Sancho nedbal, aby Rocinanta spoutal, spoléhaje na&nbsp;to, že&nbsp;je&nbsp;tak klidný a&nbsp;málo bujný, že&nbsp;by&nbsp;jej všechny kobyly z&nbsp;pastvin córdobských nesvedly k&nbsp;žádné špatnosti.</span></p>
        <p class="chunk" data-nb-ref-number="3" data-nb-words="149" data-nb-chars="853"><span class="idea" data-nb-ref-number="3" id="idea3" data-nb-words="149" data-nb-chars="853">Ale osud a&nbsp;ďábel, který nikdy nespí, chtěli, aby je&nbsp;tím údolím míjelo pasoucí se&nbsp;stádo galicijských kobyl, náležející vozkům z&nbsp;Yangues, kteří obvykle odpočívají se&nbsp;svými stády na&nbsp;místech, kde je&nbsp;tráva a&nbsp;voda, a&nbsp;místo, kde ležel don Quijote, se&nbsp;jim velmi hodilo. I&nbsp;stalo se, že&nbsp;se&nbsp;Rocinantovi zachtělo pobavit se&nbsp;s&nbsp;dámami, a&nbsp;jakmile je&nbsp;ucítil, zapomněl na&nbsp;svou přirozenou zdrženlivost a&nbsp;neptaje se&nbsp;pána o&nbsp;svolení, pospíšil si&nbsp;svěřit kobylám, co&nbsp;ho&nbsp;trápí. Ale tyto, jak se&nbsp;zdálo, stály víc o&nbsp;pastvu než o&nbsp;co&nbsp;jiného, i&nbsp;přivítaly jej kopyty a&nbsp;zuby, takže mu&nbsp;zakrátko přetrhly podpěnku a&nbsp;on&nbsp;zůstal bez sedla. Avšak ještě trapnější mu&nbsp;asi bylo, že&nbsp;vozkové, když viděli násilí páchané na&nbsp;jejich kobylách, přiběhli s&nbsp;klacky a&nbsp;tak ho&nbsp;zbili, že&nbsp;jej povalili na&nbsp;zem. Vtom přiběhli udýcháni don Quijote a&nbsp;Sancho, kteří viděli výprask Rocinantův, a&nbsp;don Quijote řekl:</span></p>
        <p class="chunk" data-nb-ref-number="4" data-nb-words="30" data-nb-chars="191"><span class="idea" data-nb-ref-number="4" id="idea4" data-nb-words="30" data-nb-chars="191">„Podle toho, co&nbsp;vidím, příteli Sancho, tohle nejsou rytíři, ale sprostá a&nbsp;nízká cháska. Říkám to&nbsp;proto, že&nbsp;mi&nbsp;můžeš pomoci náležitě pomstít urážku, kterou před naším zrakem utrpěl Rocinante.“</span></p>
        <p class="chunk" data-nb-ref-number="5" data-nb-words="20" data-nb-chars="117"><span class="idea" data-nb-ref-number="5" id="idea5" data-nb-words="20" data-nb-chars="117">„Jakpak pomstít, u&nbsp;všech čertů,“ odpověděl Sancho, „když je&nbsp;jich přes dvacet, a&nbsp;my&nbsp;jen dva, ba&nbsp;možná jen půldruhého?“</span></p>
        <p class="chunk" data-nb-ref-number="6" data-nb-words="28" data-nb-chars="148"><span class="idea" data-nb-ref-number="6" id="idea6" data-nb-words="28" data-nb-chars="148">„Já vydám za&nbsp;sto,“ na&nbsp;to&nbsp;don Quijote a&nbsp;bez dalších řečí uchopil meč a&nbsp;vrhl se&nbsp;na&nbsp;Yanguesské a&nbsp;stejně i&nbsp;Sancho Panza, povzbuzen příkladem svého pána.</span></p>
        <p class="chunk" data-nb-ref-number="7" data-nb-words="113" data-nb-chars="676"><span class="idea" data-nb-ref-number="7" id="idea7" data-nb-words="113" data-nb-chars="676">Nejprve ťal don Quijote jednoho, jemuž rozťal kožený kabát a&nbsp;pochroumal hřbet. Yanguejci, když viděli, že&nbsp;na&nbsp;ně, tak četné, odvažují se&nbsp;zle dotírat dva jediní, chopili se&nbsp;svých holí, obstoupili si&nbsp;protivníky a&nbsp;jali se&nbsp;do&nbsp;nich pilně a&nbsp;prudce bušit. Při druhé ráně srazili Sancha na&nbsp;zem a&nbsp;totéž potkalo i&nbsp;dona Quijote, aniž mu&nbsp;byla co&nbsp;platná jeho obratnost a&nbsp;statečnost. Náhoda chtěla, že&nbsp;klesl k&nbsp;nohám Rocinantovým, který se&nbsp;dosud nezvedl, z&nbsp;čehož je&nbsp;patrné, jak zuřivě mlátí hole, dáte-li je&nbsp;do&nbsp;chámských a&nbsp;hněvivých rukou. Když Yanguejští viděli, co&nbsp;provedli, sehnali co&nbsp;nejrychleji stádo a&nbsp;pokračovali v&nbsp;cestě, nechali oba dobrodruhy ve&nbsp;špatném pohodlí a&nbsp;ještě horší náladě.</span></p>
        <p class="chunk" data-nb-ref-number="8" data-nb-words="15" data-nb-chars="92"><span class="idea" data-nb-ref-number="8" id="idea8" data-nb-words="15" data-nb-chars="92">První se&nbsp;vzpamatoval Sancho Panza, a&nbsp;vida vedle sebe pána, řekl nemocným a&nbsp;žalostným hlasem:</span></p>
        <p class="chunk" data-nb-ref-number="9" data-nb-words="7" data-nb-chars="45"><span class="idea" data-nb-ref-number="9" id="idea9" data-nb-words="7" data-nb-chars="45">„Pane, done Quijote, ach, pane done Quijote!“</span></p>
        <p class="chunk" data-nb-ref-number="10" data-nb-words="13" data-nb-chars="90"><span class="idea" data-nb-ref-number="10" id="idea10" data-nb-words="13" data-nb-chars="90">„Čeho si&nbsp;přeješ, bratře Sancho?“ odpověděl don Quijote týmž rozněžnělým a&nbsp;bolestným tónem.</span></p>
        <p class="chunk" data-nb-ref-number="11" data-nb-words="37" data-nb-chars="233"><span class="idea" data-nb-ref-number="11" id="idea11" data-nb-words="37" data-nb-chars="233">„Chtěl bych, půjde-li to,“ odvětil Sancho Panza, „aby mi&nbsp;Vaše milost dala dvakrát polknout nápoje toho Feoblase (Sancho mrzačí jméno hrdiny Fierabrase), má-li jej tady po&nbsp;ruce; možná, že&nbsp;bude dobrý na&nbsp;ztlučené hnáty jako na&nbsp;zranění.“</span></p>
        <p class="chunk" data-nb-ref-number="12" data-nb-words="42" data-nb-chars="239"><span class="idea" data-nb-ref-number="12" id="idea12" data-nb-words="42" data-nb-chars="239">„Kdybych jej tu&nbsp;měl, já&nbsp;nešťastník,“ odpověděl don Quijote, „co by&nbsp;nám scházelo? Ale přísahám ti, Sancho Panzo, u&nbsp;své cti potulného rytíře, že, než dva dny uplynou, neporučí-li osud jinak, budu jej mít v&nbsp;své moci, nebo ať&nbsp;mi&nbsp;ruce upadnou.“</span></p>
        <p class="chunk" data-nb-ref-number="13" data-nb-words="15" data-nb-chars="92"><span class="idea" data-nb-ref-number="13" id="idea13" data-nb-words="15" data-nb-chars="92">„Ale kolik dní uplyne, Milosti, co&nbsp;myslíte, než budeme moci hnout nohou?“ řekl Sancho Panza.</span></p>
        <p class="chunk" data-nb-ref-number="14" data-nb-words="143" data-nb-chars="809"><span class="idea" data-nb-ref-number="14" id="idea14" data-nb-words="143" data-nb-chars="809">„O sobě ti&nbsp;mohu říci,“ pravil ztlučený rytíř don Quijote, „že ty&nbsp;dny odhadnout neumím; ale tím vším jsem vinen já, protože jsem neměl vztáhnout ruku proti lidem, kteří nejsou rytíři jako já, a&nbsp;proto myslím, že&nbsp;za&nbsp;trest, že&nbsp;jsem přestoupil zákony rytířské, dovolil bůh bitev, abych byl takto potrestán. Pročež, bratře Sancho, je&nbsp;třeba, abys dával pozor, co&nbsp;ti&nbsp;nyní řeknu, neboť je&nbsp;to&nbsp;velmi důležité pro dobro nás obou: totiž, když uvidíš, že&nbsp;podobná chátra nám činí nějaké příkoří, nesmíš čekat, až&nbsp;já&nbsp;se&nbsp;proti ní&nbsp;chopím meče, poněvadž to&nbsp;se&nbsp;nestane už&nbsp;nikdy, ale chop se&nbsp;meče sám a&nbsp;potrestej je&nbsp;po&nbsp;své chuti; a&nbsp;kdyby k&nbsp;jejich pomoci a&nbsp;obraně přispěchali rytíři, dovedu tě&nbsp;ubránit a&nbsp;napadnout je&nbsp;vší svou mocí, neboť jsi už&nbsp;viděl v&nbsp;tisíci případech a&nbsp;zkušenostech, kam až&nbsp;sahá síla tohoto mého mocného ramene.“</span></p>
        <p class="chunk" data-nb-ref-number="15" data-nb-words="11" data-nb-chars="69"><span class="idea" data-nb-ref-number="15" id="idea15" data-nb-words="11" data-nb-chars="69">Tak pyšným se&nbsp;stal ubohý rytíř pro vítězství nad statečným Biskajcem.</span></p>
        <p class="chunk" data-nb-ref-number="16" data-nb-words="11" data-nb-chars="69"><span class="idea" data-nb-ref-number="16" id="idea16" data-nb-words="11" data-nb-chars="69">Ale pokyn pánův se&nbsp;nezdál tak dobrým Sanchu Panzovi, aby neodpověděl:</span></p>
        <p class="chunk" data-nb-ref-number="17" data-nb-words="77" data-nb-chars="471"><span class="idea" data-nb-ref-number="17" id="idea17" data-nb-words="77" data-nb-chars="471">„Pane, jsem člověkem mírumilovným, mírným a&nbsp;pokojným a&nbsp;umím snést jakékoliv příkoří, protože mám ženu a&nbsp;děti. Pročež vězte zase vy, Milosti, neboť jako rozkaz vám to&nbsp;sdělit nemohu, že&nbsp;se&nbsp;nikdy meče nechopím, ani proti prosťáčkovi, ani proti rytíři, a&nbsp;že&nbsp;ode dneška s&nbsp;Pánembohem odpouštím příkoří, která mi&nbsp;kdo učinil nebo učiní, ať&nbsp;je&nbsp;na&nbsp;mně spáchal, páchá či&nbsp;spáchati má&nbsp;urozený nebo neurozený, boháč nebo chudák, šlechtic nebo měšťák, nevyjímaje žádný stav a&nbsp;povolání.“</span></p>
        <p class="chunk" data-nb-ref-number="18" data-nb-words="5" data-nb-chars="28"><span class="idea" data-nb-ref-number="18" id="idea18" data-nb-words="5" data-nb-chars="28">Slyše to&nbsp;jeho pán odpověděl:</span></p>
        <p class="chunk" data-nb-ref-number="19" data-nb-words="166" data-nb-chars="930"><span class="idea" data-nb-ref-number="19" id="idea19" data-nb-words="166" data-nb-chars="930">„Chtěl bych mít dost dechu, abych mohl hovořit trochu pohodlně, a&nbsp;přál bych si, aby bolest v&nbsp;boku se&nbsp;poněkud utišila, a&nbsp;vyložil bych ti, Panzo, na&nbsp;jakém jsi omylu. Rozmysli si, hříšníku, jestli vítr osudu, dosud nám tak nepříznivý, obrátí se&nbsp;v&nbsp;náš prospěch a&nbsp;nadme plachty přání, abychom bezpečně a&nbsp;bez nehody přistáli u&nbsp;některého z&nbsp;ostrovů, jež jsem ti&nbsp;slíbil! Co&nbsp;by&nbsp;z&nbsp;tebe bylo, kdybych ho&nbsp;dobyl a&nbsp;udělal tě&nbsp;jeho pánem? Ale ty&nbsp;dokážeš, že&nbsp;to&nbsp;nebude možné, protože nejsi rytíř a&nbsp;nechceš jím být, nejsi statečný a&nbsp;nechceš se&nbsp;mstít za&nbsp;urážky a&nbsp;bránit svoje panství. Neboť musíš vědět, že&nbsp;v&nbsp;královstvích a&nbsp;zemích nově dobytých duchové obyvatel nejsou nikdy tak klidní, ani tak naklonění novému pánu, aby nebylo obav, že&nbsp;neučiní něco neočekávaného, aby znovu změnili stav věcí a&nbsp;zkusili znovu, jak se&nbsp;říká, štěstí; a&nbsp;je&nbsp;třeba, aby nový majitel měl rozum a&nbsp;uměl vládnout a&nbsp;aby byl statečný a&nbsp;uměl bojovat a&nbsp;bránit se&nbsp;v&nbsp;každé nesnázi.“</span></p>
        <p class="chunk" data-nb-ref-number="20" data-nb-words="120" data-nb-chars="703"><span class="idea" data-nb-ref-number="20" id="idea20" data-nb-words="120" data-nb-chars="703">„V té, která nás potkala dnes,“ odpověděl Sancho, „bych býval raději neměl ten rozum a&nbsp;tu&nbsp;statečnost, o&nbsp;nichž Vaše Milost mluví. Ale přísahám vám, jako že&nbsp;jsem chudák, že&nbsp;potřebuji spíš obkladů než výkladů. Zkuste, Milosti, můžete-li vstát, a&nbsp;pomůžeme Rocinantovi, ač&nbsp;si&nbsp;toho nezaslouží, neboť on&nbsp;byl hlavní příčinou všeho toho bití. Nikdy bych tomu u&nbsp;Rocinanta nevěřil, měl jsem ho&nbsp;za&nbsp;osobu cudnou a&nbsp;mírumilovnou, jako jsem já. Konečně, dobře se&nbsp;říká, že&nbsp;je&nbsp;zapotřebí dlouhé doby, než poznáš druhé, a&nbsp;že&nbsp;na&nbsp;tomto světě není nic jisté. Kdopak by&nbsp;byl řekl, že&nbsp;po&nbsp;těch velkých ranách, jež Vaše Milost zasadila onomu ubohému bludnému rytíři, přijde tak náhle ta&nbsp;průtrž ran, která se&nbsp;snesla na&nbsp;naše hřbety?“</span></p>
        <p class="chunk" data-nb-ref-number="21" data-nb-words="53" data-nb-chars="319"><span class="idea" data-nb-ref-number="21" id="idea21" data-nb-words="53" data-nb-chars="319">„A to&nbsp;ještě tvůj,“ odpověděl don Quijote, „je asi zvyklý na&nbsp;podobné deště; ale můj, vychovaný v&nbsp;měkkém hedvábí, cítil zřejmě více bolest té&nbsp;nehody, a&nbsp;kdybych nemyslel – ale co&nbsp;říkám nemyslel, vždyť to&nbsp;vím zcela jistě – že&nbsp;všechny tyto nepříjemnosti nutně provázejí povolání rytířské, zemřel bych na&nbsp;místě samou zlostí.“</span></p>
        <p class="chunk" data-nb-ref-number="22" data-nb-words="4" data-nb-chars="23"><span class="idea" data-nb-ref-number="22" id="idea22" data-nb-words="4" data-nb-chars="23">Na&nbsp;to&nbsp;odvětil zbrojnoš:</span></p>
        <p class="chunk" data-nb-ref-number="23" data-nb-words="38" data-nb-chars="238"><span class="idea" data-nb-ref-number="23" id="idea23" data-nb-words="38" data-nb-chars="238">„Pane, když tedy tyto nehody jsou sklizní rytířství, povězte mi&nbsp;laskavě, žne-li se&nbsp;často, nebo jen v&nbsp;určitých obdobích, neboť se&nbsp;mi&nbsp;zdá, že&nbsp;po&nbsp;dvou sklizních nebudeme už&nbsp;schopni třetí, nepomůže-li nám Bůh v&nbsp;nekonečném svém milosrdenství.“</span></p>
        <p class="chunk" data-nb-ref-number="24" data-nb-words="188" data-nb-chars="1100"><span class="idea" data-nb-ref-number="24" id="idea24" data-nb-words="188" data-nb-chars="1100">„Věz, příteli Sancho,“ odpověděl don Quijote, „že život potulných rytířů podléhá tisíci nebezpečí a&nbsp;strastí, ale právě tak se&nbsp;může brzo stát, že&nbsp;bludní rytíři stanou se&nbsp;králi a&nbsp;císaři, jak se&nbsp;to&nbsp;ukázalo na&nbsp;mnoha různých rytířích, jichž historii důkladně znám; a&nbsp;mohl bych ti&nbsp;nyní vyprávět, kdyby mi&nbsp;bolest dovolila, o&nbsp;některých, kteří pouhou statečností svého ramene došli těch řečených vysokých hodností, však před tím je&nbsp;samy potkaly nejrůznější nehody a&nbsp;trápení. Tak statečný Amadis Galský dostal se&nbsp;do&nbsp;moci svého smrtelného nepřítele čaroděje Arcalause a&nbsp;ví&nbsp;se&nbsp;bezpečně, že, byl jím v&nbsp;zajetí připoután k&nbsp;sloupu na&nbsp;nádvoří, dostal od&nbsp;něho více než dvě stě ran koňskou otěží, ba&nbsp;kterýsi nejmenovaný, avšak věrohodný autor praví, že&nbsp;Arcalaus chytil rytíře Feba do&nbsp;jakéhosi propadliště, které se&nbsp;mu&nbsp;otevřelo pod nohama v&nbsp;jistém hradu, a&nbsp;rytíř spadl do&nbsp;hluboké jámy pod zemí spoután už&nbsp;na&nbsp;nohou i&nbsp;na&nbsp;rukou a&nbsp;tam mu&nbsp;dali, jak se&nbsp;říká, klystýr ze&nbsp;sněhové vody a&nbsp;písku, až&nbsp;neměl už&nbsp;daleko k&nbsp;smrti, a&nbsp;kdyby mu&nbsp;v&nbsp;té&nbsp;velké nouzi nebylo pomoženo mudrcem, jeho velkým přítelem, ubohý rytíř by&nbsp;to&nbsp;byl odskákal.</span></p>
        <p class="chunk" data-nb-ref-number="25" data-nb-words="109" data-nb-chars="601"><span class="idea" data-nb-ref-number="25" id="idea25" data-nb-words="109" data-nb-chars="601">Mohu se&nbsp;tudíž klidně řadit k&nbsp;takovým mužům, tím spíš, že&nbsp;horší urážky snesli než ty, které nyní my&nbsp;snášíme. Neboť to&nbsp;ti&nbsp;chci říci, Sancho, že&nbsp;neurážejí rány zasazené věcmi, jež se&nbsp;dostaly do&nbsp;ruky pouhou náhodou, a&nbsp;toto je&nbsp;výslovně vyjádřeno v&nbsp;zákonu souboje: udeří-li švec někoho kopytem, jež drží v&nbsp;ruce, nelze říci, ač&nbsp;je&nbsp;kopyto ze&nbsp;dřeva, že&nbsp;udeřený dostal ránu holí. Říkám to, aby sis nemyslel, že&nbsp;proto, že&nbsp;jsme v&nbsp;té&nbsp;hádce byli ztlučeni, jsme proto už&nbsp;pohaněni: neboť zbraně, jež oni lidé měli a&nbsp;jimiž nás zřezali, byly jejich hole a&nbsp;žádný z&nbsp;nich, pokud si&nbsp;vzpomínám, neměl kordu, meče nebo dýky.“</span></p>
        <p class="chunk" data-nb-ref-number="26" data-nb-words="64" data-nb-chars="344"><span class="idea" data-nb-ref-number="26" id="idea26" data-nb-words="64" data-nb-chars="344">„Já jsem se&nbsp;nestačil na&nbsp;to&nbsp;podívat,“ odvětil Sancho, „protože sotva jsem sáhl po&nbsp;meči, dali mi&nbsp;těmi svými klacky pomazání, že&nbsp;oči přestaly vidět a&nbsp;nohy mě&nbsp;přestaly nést a&nbsp;svalil jsem se, kde teď ležím; a&nbsp;proto mne ani tak netrápí pomyšlení, byla-li to&nbsp;urážka či&nbsp;ne, jako bolest po&nbsp;těch ranách, které se&nbsp;mi&nbsp;stejně vtiskly do&nbsp;paměti jako do&nbsp;zad.“</span></p>
        <p class="chunk" data-nb-ref-number="27" data-nb-words="21" data-nb-chars="136"><span class="idea" data-nb-ref-number="27" id="idea27" data-nb-words="21" data-nb-chars="136">„Přesto ti&nbsp;pravím, bratře Panzo,“ odpověděl don Quijote, „že není vzpomínky, jíž by&nbsp;čas nezahladil, ani bolesti, jíž by&nbsp;smrt neodnesla.“</span></p>
        <p class="chunk" data-nb-ref-number="28" data-nb-words="49" data-nb-chars="259"><span class="idea" data-nb-ref-number="28" id="idea28" data-nb-words="49" data-nb-chars="259">„Ale může být většího neštěstí,“ řekl na&nbsp;to&nbsp;Panza, „než to, které čeká, až&nbsp;je&nbsp;čas zahladí a&nbsp;smrt odnese? Kdyby tato naše nepřízeň byla z&nbsp;těch, co&nbsp;se&nbsp;vyhojí párem obkladů, nebylo by&nbsp;tak zle; ale vidím, že&nbsp;nestačí obvazy z&nbsp;celé nemocnice, aby se&nbsp;nám vedlo líp.“</span></p>
        <p class="chunk" data-nb-ref-number="29" data-nb-words="30" data-nb-chars="187"><span class="idea" data-nb-ref-number="29" id="idea29" data-nb-words="30" data-nb-chars="187">„Nech toho a&nbsp;načerpej sil ze&nbsp;své slabosti,“ pravil don Quijote; „já učiním totéž a&nbsp;podíváme se, jak je&nbsp;Rocinantovi, kterému, jak se&nbsp;mi&nbsp;zdá, nepřipadla, ubožákovi, nejmenší část neštěstí.“</span></p>
        <p class="chunk" data-nb-ref-number="30" data-nb-words="27" data-nb-chars="161"><span class="idea" data-nb-ref-number="30" id="idea30" data-nb-words="27" data-nb-chars="161">„Není divu,“ odvětil Sancho, „vždyť je&nbsp;přece také potulným rytířem. To&nbsp;čemu se&nbsp;divím, je, že&nbsp;moje zvíře vyvázlo svobodně a&nbsp;bez úrazu, kdežto nám polámali žebra.“</span></p>
        <p class="chunk" data-nb-ref-number="31" data-nb-words="73" data-nb-chars="429"><span class="idea" data-nb-ref-number="31" id="idea31" data-nb-words="73" data-nb-chars="429">„Vždy nechává Osud jedny dveře v&nbsp;neštěstí otevřeny, aby je&nbsp;napravil,“ pravil don Quijote; „říkám to, protože to&nbsp;dobytče nahradí mi&nbsp;nyní Rocinanta a&nbsp;donese mě&nbsp;odsud na&nbsp;nějaký hrad, kde si&nbsp;vyhojím své rány. A&nbsp;nebudu se&nbsp;stydět za&nbsp;takovou jízdu, neboť si&nbsp;vzpomínám, že&nbsp;jsem četl, jak onen dobrý stařík Silenus, vychovatel a&nbsp;učitel veselého boha smíchu, když vstupoval do&nbsp;města o&nbsp;sto branách, jel velmi pohodlně na&nbsp;velmi pěkném oslu.“</span></p>
        <p class="chunk" data-nb-ref-number="32" data-nb-words="23" data-nb-chars="128"><span class="idea" data-nb-ref-number="32" id="idea32" data-nb-words="23" data-nb-chars="128">„To je&nbsp;pravda, že&nbsp;asi jel, jako Vaše Milost praví,“ odvětil Sancho; „ale je&nbsp;rozdíl jet, anebo viset přes koně jako pytel smetí.“</span></p>
        <p class="chunk" data-nb-ref-number="33" data-nb-words="5" data-nb-chars="23"><span class="idea" data-nb-ref-number="33" id="idea33" data-nb-words="5" data-nb-chars="23">Na&nbsp;to&nbsp;řekl don Quijote:</span></p>
        <p class="chunk" data-nb-ref-number="34" data-nb-words="49" data-nb-chars="257"><span class="idea" data-nb-ref-number="34" id="idea34" data-nb-words="49" data-nb-chars="257">„Rány utržené v&nbsp;boji spíše cti přidají, než uberou; a&nbsp;proto, příteli Panzo, mi&nbsp;víc neodpovídej, ale, jak jsem ti&nbsp;řekl, zvedni se, jak nejlíp umíš, a&nbsp;vysaď mě, jak se&nbsp;ti&nbsp;zlíbí, na&nbsp;své dobytče a&nbsp;vydejme se&nbsp;odsud, než přijde noc a&nbsp;zastihne nás v&nbsp;této pustině.“</span></p>
        <p class="chunk" data-nb-ref-number="35" data-nb-words="29" data-nb-chars="148"><span class="idea" data-nb-ref-number="35" id="idea35" data-nb-words="29" data-nb-chars="148">„Ale vždyť jsem slyšel od&nbsp;Vaší Milosti,“ řekl Panza, „že to&nbsp;je&nbsp;velmi rytířské spát v&nbsp;pustině a&nbsp;samotě po&nbsp;většinu roku a&nbsp;že&nbsp;to&nbsp;mají za&nbsp;velké štěstí.“</span></p>
        <p class="chunk" data-nb-ref-number="36" data-nb-words="99" data-nb-chars="571"><span class="idea" data-nb-ref-number="36" id="idea36" data-nb-words="99" data-nb-chars="571">„Tak jest,“ na&nbsp;to&nbsp;don Quijote, „když jinak nemohou, anebo když jsou zamilováni: a&nbsp;to&nbsp;je&nbsp;tak pravda, že&nbsp;byl jednou rytíř, který strávil na&nbsp;skále dvě léta, v&nbsp;slunci a&nbsp;stínu, vystaven nepohodám nebeským, aniž o&nbsp;tom věděla jeho paní; jedním takovým byl Amadis, když si&nbsp;dal jméno ‚Neznámého Krasavce‘ a&nbsp;vzdálil se&nbsp;na&nbsp;Chudou skálu, nevím teď, zda na&nbsp;osm let nebo osm měsíců; stačí, že&nbsp;tam odešel činit pokání za&nbsp;nevzpomínám si&nbsp;už&nbsp;jakou hloupost, kterou mu&nbsp;provedla paní Oriana. Ale nechme toho už, Sancho, a&nbsp;pospěš si, než stihne tvoje dobytče podobné neštěstí jako Rocinanta.“</span></p>
        <p class="chunk" data-nb-ref-number="37" data-nb-words="155" data-nb-chars="912"><span class="idea" data-nb-ref-number="37" id="idea37" data-nb-words="155" data-nb-chars="912">„To by&nbsp;musel sám čert,“ řekl Sancho a&nbsp;třicetkrát zavzdychal, šedesátkrát zabědoval a&nbsp;stodvacetkrát proklel toho, kdo ho&nbsp;sem přivedl, vstal, avšak zůstal uprostřed cesty ohnutý jako turecký luk, nemohl se&nbsp;dokonale napřímit; a&nbsp;v&nbsp;takovém trápení připravil osla, který také trochu zdivočel z&nbsp;přílišné své svobody toho dne. Potom zvedl Rocinanta, který by&nbsp;se&nbsp;jistě nedal zahanbit svým pánem a&nbsp;Sanchem, kdyby měl jazyk stvořený k&nbsp;nářku. Nakonec Sancho uložil dona Quijota na&nbsp;osla, přivázal za&nbsp;něj Rocinanta, vzal osla za&nbsp;ohlávku a&nbsp;zamířil zvolňoučce tam, kde se&nbsp;domníval, že&nbsp;asi vede královská silnice. A&nbsp;osud, který jejich věcem čím dál více přál, zavedl ho, dřív než ušel malou míli, na&nbsp;cestu, na&nbsp;níž odkryl hospodu, v&nbsp;níž don Quijote mermomocí chtěl vidět hrad. Sancho ujišťoval, že&nbsp;je&nbsp;to&nbsp;hospoda, a&nbsp;jeho pán, že&nbsp;hrad, a&nbsp;spor trval, až&nbsp;přišli k&nbsp;ní, i&nbsp;vstoupil do&nbsp;ní&nbsp;Sancho bez dalšího zkoumání se&nbsp;vší svou výpravou.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>