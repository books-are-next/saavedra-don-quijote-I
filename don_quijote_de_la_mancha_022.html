<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
XII.
o tom, co vyprávěl pastýř společníkům dona Quijota.">
    <meta name="apple-mobile-web-app-capable" content="yes">
    <title>KAPITOLA
      XII.
      o tom, co vyprávěl pastýř společníkům dona Quijota. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_021.html">
    <link rel="next" href="./don_quijote_de_la_mancha_023.html">
    <meta name="nb-order" content="18">
    <link rel="self" href="don_quijote_de_la_mancha_022.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-85bf4ab">
    <meta name="nb-role" content="chapter">
  </head>
  <body data-nb-words="1793" data-nb-chars="10394" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="don_quijote_de_la_mancha_005.html">CERVANTES A JEHO DON QUIJOTE</a></li>
        <li><a href="don_quijote_de_la_mancha_007.html">KNIHA
            PRVNÍ</a></li>
        <li><a href="don_quijote_de_la_mancha_009.html">Věnování</a></li>
        <li><a href="don_quijote_de_la_mancha_010.html">PŘEDMLUVA</a></li>
        <li><a href="don_quijote_de_la_mancha_011.html">KAPITOLA
            I.,
            jež líčí stav a působení slavného rytíře dona Quijota de la Mancha.</a></li>
        <li><a href="don_quijote_de_la_mancha_012.html">KAPITOLA
            II.,
            jednající o tom, jak poprvé důmyslný don Quijote opustil domov.</a></li>
        <li><a href="don_quijote_de_la_mancha_013.html">KAPITOLA
            III.,
            kde se vypravuje, jakým půvabným způsobem byl don Quijote pasován na
            rytíře.</a></li>
        <li><a href="don_quijote_de_la_mancha_014.html">KAPITOLA
            IV.
            o tom, co se stalo našemu rytíři, když opustil hospodu.</a></li>
        <li><a href="don_quijote_de_la_mancha_015.html">KAPITOLA V.,
            kde se pokračuje v líčení nehod našeho rytíře.</a></li>
        <li><a href="don_quijote_de_la_mancha_016.html">KAPITOLA
            VI.
            o vtipné velké přehlídce, již farář a holič vykonali v knihovně našeho
            důmyslného rytíře.</a></li>
        <li><a href="don_quijote_de_la_mancha_017.html">KAPITOLA
            VII.
            o druhé výpravě zdatného našeho rytíře dona Quijota de la Mancha.</a></li>
        <li><a href="don_quijote_de_la_mancha_018.html">KAPITOLA
            VIII.
            o úspěchu dona Quijota v hrozném a neslýchaném dobrodružství s větrnými
            mlýny a o jiných příhodách, hodných blahé paměti.</a></li>
        <li><a href="don_quijote_de_la_mancha_019.html">KAPITOLA IX.,
            kde se vylíčí konec strašného boje, který svedli statný Biskajec a odvážný
            Manchan.</a></li>
        <li><a href="don_quijote_de_la_mancha_020.html">KAPITOLA X.
            o vtipném rozmlouvání dona Quijota se Sancho Panzou, jeho zbrojnošem.</a></li>
        <li><a href="don_quijote_de_la_mancha_021.html">KAPITOLA XI.
            o tom, co se donu Quijotovi stalo u pastýřů koz.</a></li>
        <li><a href="don_quijote_de_la_mancha_022.html">KAPITOLA
            XII.
            o tom, co vyprávěl pastýř společníkům dona Quijota.</a></li>
        <li><a href="don_quijote_de_la_mancha_023.html">KAPITOLA XIII.,
            kde se končí příběh pastýřky Marcely i jiné příhody.</a></li>
        <li><a href="don_quijote_de_la_mancha_024.html">KAPITOLA
            XIV.,
            kde se uvádějí zoufalé verše mrtvého pastýře i jiné nečekané příhody.</a></li>
        <li><a href="don_quijote_de_la_mancha_025.html">KAPITOLA
            XV.
            o nehodě, jež potkala dona Quijota, když cestou natrefil několik yanguesských
            surovců.</a></li>
        <li><a href="don_quijote_de_la_mancha_026.html">KAPITOLA
            XVI.
            o tom, co potkalo důmyslného rytíře v hospodě, již měl za hrad.</a></li>
        <li><a href="don_quijote_de_la_mancha_027.html">KAPITOLA
            XVII.,
            kde se pokračuje v nesčetných svízelích statečného dona Quijota a dobrého
            zbrojnoše Sancha Panzy v hospodě, kterou na své neštěstí don Quijote měl za
            hrad.</a></li>
        <li><a href="don_quijote_de_la_mancha_028.html">KAPITOLA
            XVIII.,
            kde se líčí rozmluva Sancha Panzy s jeho pánem donem Quijotem i jiná
            dobrodružství, hodná vypravování.</a></li>
        <li><a href="don_quijote_de_la_mancha_029.html">KAPITOLA
            XIX.
            o bystrých hovorech Sancha s pánem, o příhodě s mrtvým a jiných slavných
            příbězích.</a></li>
        <li><a href="don_quijote_de_la_mancha_030.html">KAPITOLA
            XX.
            o nevídaném a neslýchaném dobrodružství, jehož žádný slavný rytíř na
            světě nepodnikl s menším nebezpečím než statečný don Quijote de la Mancha.</a></li>
        <li><a href="don_quijote_de_la_mancha_031.html">KAPITOLA
            XXI.,
            jež jedná o skvostném dobrodružství, v němž dobyto slavné přilby Mambrinovy,
            a o jiných příhodách našeho nepřemožitelného rytíře.</a></li>
        <li><a href="don_quijote_de_la_mancha_032.html">KAPITOLA
            XXII.
            o tom, jak don Quijote opatřil svobodu mnoha ubožákům, které násilně
            vedli, kam se jim nechtělo.</a></li>
        <li><a href="don_quijote_de_la_mancha_033.html">KAPITOLA
            XXIII.
            o příhodě, jež potkala slavného dona Quijota v Sieře Moreně a jež je z nejzvláštnějších
            dobrodružství této pravdivé historie.</a></li>
        <li><a href="don_quijote_de_la_mancha_034.html">KAPITOLA
            XXIV.,
            kde se pokračuje v dobrodružství v Sieře Moreně.</a></li>
        <li><a href="don_quijote_de_la_mancha_035.html">KAPITOLA
            XXV.,
            jednající o tom, co podivuhodného potkalo statečného rytíře z Manchy v Sieře
            Moreně, a o tom, jak napodobil pokání Beltenebrosovo.</a></li>
        <li><a href="don_quijote_de_la_mancha_036.html">KAPITOLA
            XXVI.,
            kde se dále líčí, jakých kousků se don Quijote z lásky dopouštěl v Sieře
            Moreně.</a></li>
        <li><a href="don_quijote_de_la_mancha_037.html">KAPITOLA
            XXVII.
            o tom, jak uskutečnili farář a holič svůj úmysl, a o jiných věcech,
            hodných, aby o nich tato velká historie vypravovala.</a></li>
        <li><a href="don_quijote_de_la_mancha_038.html">KNIHA
            DRUHÁ</a></li>
        <li><a href="don_quijote_de_la_mancha_040.html">KAPITOLA
            XXVIII.,
            jež líčí nové a příjemné dobrodružství, které potkalo faráře a holiče v horách.</a></li>
        <li><a href="don_quijote_de_la_mancha_041.html">KAPITOLA
            XXIX.,
            jež jedná o vtipné lsti a způsobu, jakými byl náš zamilovaný rytíř
            odlákán od překrutého pokání, jež si byl uložil.</a></li>
        <li><a href="don_quijote_de_la_mancha_042.html">KAPITOLA
            XXX.,
            jež pojednává o moudrosti krásné Dorotey a jiných příjemných a zábavných
            věcech.</a></li>
        <li><a href="don_quijote_de_la_mancha_043.html">KAPITOLA
            XXXI.
            o půvabné rozmluvě dona Quijota se zbrojnošem Sanchem Panzou a příhodách
            jiných.</a></li>
        <li><a href="don_quijote_de_la_mancha_044.html">KAPITOLA
            XXXII.,
            která jedná o příhodách dona Quijota a celé družiny v hospodě.</a></li>
        <li><a href="don_quijote_de_la_mancha_045.html">KAPITOLA
            XXXIII.,
            v níž se vypráví povídka o nevhodně zvědavém.</a></li>
        <li><a href="don_quijote_de_la_mancha_046.html">KAPITOLA
            XXXIV.,
            v níž se pokračuje v povídce o nevhodné zvědavosti.</a></li>
        <li><a href="don_quijote_de_la_mancha_047.html">KAPITOLA XXXV.
            o zápase statečného a odvážného dona Quijota s několika měchy vína a konec
            historie o nevhodně zvědavém.</a></li>
        <li><a href="don_quijote_de_la_mancha_048.html">KAPITOLA
            XXXVI.,
            vyprávějící jiné nezvyklé události, které se v hospodě přihodily.</a></li>
        <li><a href="don_quijote_de_la_mancha_049.html">KAPITOLA
            XXXVII.
            o slavné princezně Micomiconě a mnohých jiných veselých příbězích.</a></li>
        <li><a href="don_quijote_de_la_mancha_050.html">KAPITOLA
            XXXVIII.
            o zajímavé řeči dona Quijota o válečnictví a umění.</a></li>
        <li><a href="don_quijote_de_la_mancha_051.html">KAPITOLA
            XXXIX.,
            v níž otrok líčí svůj život a příhody.</a></li>
        <li><a href="don_quijote_de_la_mancha_052.html">KAPITOLA XL.,
            jež obsahuje další vyprávění otrokovo.</a></li>
        <li><a href="don_quijote_de_la_mancha_053.html">KAPITOLA
            XLI.
            o dalších příhodách otrokových.</a></li>
        <li><a href="don_quijote_de_la_mancha_054.html">KAPITOLA
            XLII.
            o dalších příhodách v hospodě a o jiných důležitých událostech.</a></li>
        <li><a href="don_quijote_de_la_mancha_055.html">KAPITOLA
            XLIII.
            o roztomilém příběhu mezkaře a jiných divných událostech, které se v hospodě
            zběhly.</a></li>
        <li><a href="don_quijote_de_la_mancha_056.html">KAPITOLA
            XLIV.
            o dalších neslýchaných příhodách v hospodě.</a></li>
        <li><a href="don_quijote_de_la_mancha_057.html">KAPITOLA
            XLV.
            o pochybách týkajících se Mambrinovy helmy a soumarského sedla; vypravují
            se také jiné příběhy pravdivě, jak se udály.</a></li>
        <li><a href="don_quijote_de_la_mancha_058.html">KAPITOLA
            XLVI.
            o znamenitém dobrodružství biřiců a o velké zuřivosti našeho zábavného
            rytíře dona Quijota.</a></li>
        <li><a href="don_quijote_de_la_mancha_059.html">KAPITOLA XLVII.
            o podivném začarování dona Quijota a jiných zajímavých příhodách.</a></li>
        <li><a href="don_quijote_de_la_mancha_060.html">KAPITOLA
            XLVIII.
            o jiných názorech kanovníkových, týkajících se rytířských knih, a o věcech
            dalších, jeho rozumu hodných.</a></li>
        <li><a href="don_quijote_de_la_mancha_061.html">KAPITOLA
            XLIX.,
            kde běží o moudrý rozhovor Sancha Panzy s jeho pánem.</a></li>
        <li><a href="don_quijote_de_la_mancha_062.html">KAPITOLA L.
            o vtipném sporu dona Quijota s kanovníkem a jiných událostech.</a></li>
        <li><a href="don_quijote_de_la_mancha_063.html">KAPITOLA
            LI.
            o vyprávění pastevcově průvodcům dona Quijota.</a></li>
        <li><a href="don_quijote_de_la_mancha_064.html">KAPITOLA
            LII.
            o při dona Quijota s pastevcem a o neslýchaném dobrodružství s kajícníky;
            které šťastně dopadlo, ač se velice unavil</a></li>
        <li><a href="don_quijote_de_la_mancha_065.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_021.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="10" data-nb-chars="63"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="4">XII.</span>
          <span class="idea" data-nb-ref-number="3" id="idea3" data-nb-words="8" data-nb-chars="51">o tom, co vyprávěl pastýř společníkům dona Quijota.</span>
        </h1>
        <p class="chunk" data-nb-ref-number="2" data-nb-words="12" data-nb-chars="72"><span class="idea" data-nb-ref-number="4" id="idea4" data-nb-words="12" data-nb-chars="72">Potom přišel jiný mladík, který jim nosil z&nbsp;vesnice potraviny, a&nbsp;pravil:</span></p>
        <p class="chunk" data-nb-ref-number="3" data-nb-words="7" data-nb-chars="35"><span class="idea" data-nb-ref-number="5" id="idea5" data-nb-words="7" data-nb-chars="35">„Víte, co&nbsp;se&nbsp;děje ve&nbsp;vsi, přátelé?“</span></p>
        <p class="chunk" data-nb-ref-number="4" data-nb-words="8" data-nb-chars="44"><span class="idea" data-nb-ref-number="6" id="idea6" data-nb-words="8" data-nb-chars="44">„Jak to&nbsp;můžeme vědět,“ odvětil jeden z&nbsp;nich.</span></p>
        <p class="chunk" data-nb-ref-number="5" data-nb-words="34" data-nb-chars="225"><span class="idea" data-nb-ref-number="7" id="idea7" data-nb-words="34" data-nb-chars="225">„Vězte tedy,“ pokračoval mladík, „že dnes ráno zemřel ten pověstný pastýř-student Grisostomo a&nbsp;šeptá se, že&nbsp;zemřel láskou k&nbsp;té&nbsp;čertové holce Marcele, dceři boháče Viléma, která se&nbsp;toulá v&nbsp;pastýřských šatech těmito pustinami.“</span></p>
        <p class="chunk" data-nb-ref-number="6" data-nb-words="8" data-nb-chars="47"><span class="idea" data-nb-ref-number="8" id="idea8" data-nb-words="8" data-nb-chars="47">„Láskou k&nbsp;Marcele, říkáš?“ pravil jeden z&nbsp;nich.</span></p>
        <p class="chunk" data-nb-ref-number="7" data-nb-words="150" data-nb-chars="820"><span class="idea" data-nb-ref-number="9" id="idea9" data-nb-words="150" data-nb-chars="820">„Ano,“ odvětil pastýř; „a při tom ještě rozkázal ve&nbsp;své poslední vůli, aby ho&nbsp;pohřbili v&nbsp;polích, jako by&nbsp;byl maurský pohan, pod skalou, kde je&nbsp;pramen s&nbsp;korkovníkem, protože prý ji&nbsp;tam (snad to&nbsp;řekl on&nbsp;sám) uviděl poprvé. A&nbsp;také nařídil jiné ještě podobné věci, ale kněží ve&nbsp;vsi říkají, že&nbsp;se&nbsp;nemají plnit a&nbsp;ani nesmí, protože jsou jako pohanské. Na&nbsp;to&nbsp;na&nbsp;vše odpovídá jeho velký přítel, student Ambrosio, který zároveň s&nbsp;ním stal se&nbsp;pastýřem, že&nbsp;se&nbsp;má&nbsp;vyplnit všecko, všecičko, jak Grisostomo nařídil, a&nbsp;celá ves je&nbsp;tím znepokojena. Ale jak se&nbsp;vypráví, nakonec se&nbsp;přece jen stane to, co&nbsp;si&nbsp;Ambrosio a&nbsp;všichni pastýři, jeho přátelé, přejí, a&nbsp;zítra jej půjdou pochovat slavnostně tam, kde jsem řekl. Mám za&nbsp;to, že&nbsp;to&nbsp;bude stát za&nbsp;podívanou, a&nbsp;já&nbsp;tam alespoň půjdu zcela jistě, i&nbsp;kdybych se&nbsp;neměl až&nbsp;do&nbsp;rána vrátit do&nbsp;vsi.“</span></p>
        <p class="chunk" data-nb-ref-number="8" data-nb-words="13" data-nb-chars="89"><span class="idea" data-nb-ref-number="10" id="idea10" data-nb-words="13" data-nb-chars="89">„Všichni to&nbsp;uděláme,“ odpověděli pastýři, „a budeme losovat, kdo zatím ohlídá naše kozy.“</span></p>
        <p class="chunk" data-nb-ref-number="9" data-nb-words="43" data-nb-chars="239"><span class="idea" data-nb-ref-number="11" id="idea11" data-nb-words="43" data-nb-chars="239">„Máš pravdu, Pedro,“ řekl jeden z&nbsp;nich, „ale nebude potřebí losování, protože tu&nbsp;zůstanu já&nbsp;za&nbsp;všechny. A&nbsp;nemysli, že&nbsp;to&nbsp;dělám, abych se&nbsp;zachoval, nebo že&nbsp;bych měl málo zájmu, ale brání mi&nbsp;jít tříska, kterou jsem si&nbsp;onehdy vrazil do&nbsp;nohy.“</span></p>
        <p class="chunk" data-nb-ref-number="10" data-nb-words="6" data-nb-chars="37"><span class="idea" data-nb-ref-number="12" id="idea12" data-nb-words="6" data-nb-chars="37">„Jsme ti&nbsp;nicméně vděčni,“ řekl Pedro.</span></p>
        <p class="chunk" data-nb-ref-number="11" data-nb-words="67" data-nb-chars="404"><span class="idea" data-nb-ref-number="13" id="idea13" data-nb-words="67" data-nb-chars="404">Don Quijote požádal Pedra, aby mu&nbsp;řekl, o&nbsp;jakého pastýře a&nbsp;o&nbsp;jakou pastýřku běží. Pedro odpověděl, že&nbsp;pokud ví, mrtvý býval bohatý šlechtic z&nbsp;nedaleké vsi v&nbsp;horách, že&nbsp;dlouhá léta studoval v&nbsp;Salamance, načež se&nbsp;vrátil domů, provázen pověstí velmi vzdělaného učence. „Zvláště říkali, že&nbsp;se&nbsp;vyzná ve&nbsp;hvězdářství a&nbsp;co&nbsp;se&nbsp;děje se&nbsp;sluncem a&nbsp;měsícem, protože vždy správně předpověděl nekrypsu slunce a&nbsp;měsíce.“</span></p>
        <p class="chunk" data-nb-ref-number="12" data-nb-words="19" data-nb-chars="110"><span class="idea" data-nb-ref-number="14" id="idea14" data-nb-words="19" data-nb-chars="110">„Eklipsa se&nbsp;to&nbsp;jmenuje, příteli, a&nbsp;ne&nbsp;nekrypsa, když se&nbsp;zatmí ta&nbsp;dvě velká zřídla světelná,“ řekl don Quijote.</span></p>
        <p class="chunk" data-nb-ref-number="13" data-nb-words="6" data-nb-chars="51"><span class="idea" data-nb-ref-number="15" id="idea15" data-nb-words="6" data-nb-chars="51">Ale Pedro neopravuje takových dětinství pokračoval:</span></p>
        <p class="chunk" data-nb-ref-number="14" data-nb-words="8" data-nb-chars="47"><span class="idea" data-nb-ref-number="16" id="idea16" data-nb-words="8" data-nb-chars="47">„Také uhádl, kdy bude rok plodný nebo estilní.“</span></p>
        <p class="chunk" data-nb-ref-number="15" data-nb-words="8" data-nb-chars="55"><span class="idea" data-nb-ref-number="17" id="idea17" data-nb-words="8" data-nb-chars="55">„Sterilní chcete říci, příteli,“ řekl zase don Quijote.</span></p>
        <p class="chunk" data-nb-ref-number="16" data-nb-words="56" data-nb-chars="295"><span class="idea" data-nb-ref-number="18" id="idea18" data-nb-words="56" data-nb-chars="295">„I na&nbsp;tom čerta záleží,“ odvětil Pedro, „jen vám povím, že&nbsp;díky jeho předpovědím velmi zbohatli jeho otec i&nbsp;přátelé, kteří mu&nbsp;věřili, neboť dělali to, co&nbsp;jim radil: letos sejte ječmen, a&nbsp;ne&nbsp;pšenici – letos zase hrách, a&nbsp;ne&nbsp;ječmen – za&nbsp;rok se&nbsp;urodí olivy, ale pak po&nbsp;tři léta nebude oleje kapky.“</span></p>
        <p class="chunk" data-nb-ref-number="17" data-nb-words="8" data-nb-chars="51"><span class="idea" data-nb-ref-number="19" id="idea19" data-nb-words="8" data-nb-chars="51">„Tato věda se&nbsp;nazývá astrologie,“ řekl don Quijote.</span></p>
        <p class="chunk" data-nb-ref-number="18" data-nb-words="227" data-nb-chars="1331"><span class="idea" data-nb-ref-number="20" id="idea20" data-nb-words="227" data-nb-chars="1331">„Nevím, jak se&nbsp;nazývá,“ odpověděl Pedro, „jen vím, že&nbsp;znal tohle všechno a&nbsp;ještě více. Neuplynulo mnoho měsíců od&nbsp;té&nbsp;doby, kdy se&nbsp;vrátil ze&nbsp;Salamanky, když se&nbsp;objevil jednou přestrojen za&nbsp;pastýře, s&nbsp;holí i&nbsp;v&nbsp;kožichu, odložil dlouhý šat studentský, a&nbsp;zároveň s&nbsp;ním se&nbsp;oblékl do&nbsp;pastýřského šatu i&nbsp;jeho velký přítel Ambrosio, který s&nbsp;ním studoval. Zapomněl jsem říci, že&nbsp;nebožtík Grisostomo uměl pěkně skládat písničky, takže dělal zpěvy k&nbsp;Narození Páně a&nbsp;divadelní kusy, které chlapci z&nbsp;naší vesnice hrávali na&nbsp;Boží tělo, a&nbsp;všichni říkali, že&nbsp;byly moc hezké. Když z&nbsp;vesnice uviděli tak najednou oba studenty jako pastýře, byli překvapeni a&nbsp;nemohli pochopit, proč se&nbsp;tak podivně proměnili. Tou dobou byl už&nbsp;otec našeho Grisostoma mrtev a&nbsp;on&nbsp;zdědil značné jmění, na&nbsp;nářadí, polnostech, nemalém množství dobytka hrubého i&nbsp;drobného i&nbsp;na&nbsp;penězích; všeho toho stal se&nbsp;mladý muž naprostým pánem a&nbsp;zasloužil si&nbsp;to, neboť byl velmi dobrým přítelem, byl dobročinný, měl rád pořádné lidi a&nbsp;tvář měl jako boží požehnání. Později se&nbsp;poznalo, že&nbsp;se&nbsp;přestrojil jen proto, že&nbsp;po&nbsp;této pusté krajině chodí pastýřka Marcela, kterou prve náš kamarád jmenoval a&nbsp;do&nbsp;níž se&nbsp;ubohý nebožtík Grisostomo zamiloval. A&nbsp;teď vám povím, kdo je&nbsp;ta&nbsp;holka, možná a&nbsp;i&nbsp;bez možná, že&nbsp;neuslyšíte nic podobného po&nbsp;celý čas života, i&nbsp;kdybyste žil déle než Sarna (= svrab).“</span></p>
        <p class="chunk" data-nb-ref-number="19" data-nb-words="10" data-nb-chars="72"><span class="idea" data-nb-ref-number="21" id="idea21" data-nb-words="10" data-nb-chars="72">„Řekněte Sára,“ odvětil don Quijote, nemohl snést pastýřovo matení slov.</span></p>
        <p class="chunk" data-nb-ref-number="20" data-nb-words="22" data-nb-chars="127"><span class="idea" data-nb-ref-number="22" id="idea22" data-nb-words="22" data-nb-chars="127">„Svrab má&nbsp;také tuhý život,“ odpověděl Pedro, „a budete-li mi, pane, vyčítat každé mé&nbsp;druhé slovo, nedopovím vám to&nbsp;ani za&nbsp;rok.“</span></p>
        <p class="chunk" data-nb-ref-number="21" data-nb-words="42" data-nb-chars="245"><span class="idea" data-nb-ref-number="23" id="idea23" data-nb-words="42" data-nb-chars="245">„Odpusťte, příteli,“ řekl don Quijote, „řekl jsem vám to&nbsp;jen proto, že&nbsp;je&nbsp;opravdu velký rozdíl mezi svrabem a&nbsp;Sárou. Ale vy&nbsp;jste odpověděl velmi dobře, neboť svrab žije déle než Sára. A&nbsp;pokračujte ve&nbsp;svém vypravování, už&nbsp;vás pro nic nezastavím.“</span></p>
        <p class="chunk" data-nb-ref-number="22" data-nb-words="305" data-nb-chars="1699"><span class="idea" data-nb-ref-number="24" id="idea24" data-nb-words="305" data-nb-chars="1699">„Tedy vám povím, můj předrahý pane,“ řekl pastýř, „že v&nbsp;naší vesnici žil sedlák ještě bohatší než otec Grisostomův, jmenoval se&nbsp;Vilém a&nbsp;Bůh ho&nbsp;obdařil mimo mnohé a&nbsp;velké bohatství dcerou, při jejímž zrození zemřela matka, nejpočestnější žena v&nbsp;celém okolí. Jako bych ji&nbsp;ještě dnes viděl, s&nbsp;její tváří, která byla z&nbsp;jedné strany jako slunce a&nbsp;z&nbsp;druhé jako měsíc; byla nade vše pracovitá a&nbsp;soucitná k&nbsp;chudým, pročež, myslím, těší se&nbsp;nyní duše její z&nbsp;Boha na&nbsp;onom světě. Z&nbsp;bolesti nad smrtí tak dobré ženy zemřel i&nbsp;její manžel Vilém, zanechal mladou svou bohatou dceru Marcelu v&nbsp;ochraně strýce, duchovního a&nbsp;faráře v&nbsp;naší vsi. Děvče vyrostlo do&nbsp;takové krásy, že&nbsp;připomínala krásu matčinu, a&nbsp;ačkoliv matka byla velmi hezká, soudilo se, že&nbsp;dcera bude ještě hezčí. A&nbsp;tak se&nbsp;i&nbsp;stalo, a&nbsp;když jí&nbsp;bylo čtrnáct, patnáct let, každý, kdo na&nbsp;ni&nbsp;pohlédl, blahoslavil Boha, že&nbsp;ji&nbsp;stvořil tak krásnou, a&nbsp;většina byla do&nbsp;ní&nbsp;zamilována k&nbsp;smrti. Strýc ji&nbsp;choval v&nbsp;ústraní a&nbsp;velmi opatrně. Ale přesto pověst o&nbsp;její velké kráse se&nbsp;tak rozšířila, že&nbsp;jak pro ni&nbsp;samu, tak pro její velké bohatství nejen z&nbsp;naší vsi, ale i&nbsp;z&nbsp;ostatních na&nbsp;mnoho mil daleko nejlepší mužové žádali a&nbsp;obtěžovali jejího strýce o&nbsp;její ruku. Ale strýc, poněvadž je&nbsp;dobrým křesťanem, ačkoliv ji&nbsp;provdat chtěl, vida, že&nbsp;již dosáhla přiměřeného věku, nechtěl tak učinit bez jejího svolení, nedbal zisku a&nbsp;výhod, jichž mohl dosáhnout ze&nbsp;správy jmění dívčina a&nbsp;odkladu její svatby. A&nbsp;věru toto bylo řečeno na&nbsp;nejednom místě ve&nbsp;vsi k&nbsp;chvále dobrého kněze. Povím vám, pane potulný, že&nbsp;v&nbsp;těchhle malých vesnicích se&nbsp;o&nbsp;všem klepe a&nbsp;šeptá. A&nbsp;vězte, jako já&nbsp;vím, že&nbsp;to&nbsp;už&nbsp;musí být tuze dobrý kněz, když i&nbsp;jeho vlastní ovečky o&nbsp;něm pěkně mluví, zvláště na&nbsp;vsi.“</span></p>
        <p class="chunk" data-nb-ref-number="23" data-nb-words="22" data-nb-chars="133"><span class="idea" data-nb-ref-number="25" id="idea25" data-nb-words="22" data-nb-chars="133">„To je&nbsp;pravda,“ řekl don Quijote, „a pokračujte, neboť příběh je&nbsp;velmi pěkný a&nbsp;vy, milý Pedro, jej vypravujete s&nbsp;opravdovou milostí.“</span></p>
        <p class="chunk" data-nb-ref-number="24" data-nb-words="523" data-nb-chars="3023"><span class="idea" data-nb-ref-number="26" id="idea26" data-nb-words="523" data-nb-chars="3023">„Jen ať&nbsp;mi&nbsp;neschází milost boží, protože na&nbsp;ní&nbsp;záleží. Nyní vám povím, že, ačkoliv strýc neteři nabízel a&nbsp;sděloval dobré vlastnosti každého jejího nápadníka, žádal ji, aby si&nbsp;vybrala po&nbsp;své chuti a&nbsp;vdala se, ona nikdy neodpověděla, leč že&nbsp;se&nbsp;ještě provdat nechce a&nbsp;že&nbsp;je&nbsp;ještě tak mladá, necítí se&nbsp;schopna nésti tíhu manželství. Po&nbsp;těchto zdánlivě oprávněných výmluvách strýc přestával naléhat a&nbsp;doufal, že, až&nbsp;trochu dospěje, bude si&nbsp;umět vybrat druha podle svého vkusu. Neboť říkal, a&nbsp;to&nbsp;zcela správně, že&nbsp;rodiče nemají své děti nutit proti jejich vůli. Ale najednou, tu&nbsp;máš! Jednoho dne se&nbsp;objeví upejpavá Marcela přestrojená za&nbsp;pastýřku a&nbsp;přes zaražení strýcovo a&nbsp;všech lidí ze&nbsp;vsi vyšla na&nbsp;pole s&nbsp;ostatními pastýřkami z&nbsp;obce a&nbsp;jala se&nbsp;pást svoje stádo. A&nbsp;když tak veřejně vyšla a&nbsp;bylo možné pohlédnout otevřeně na&nbsp;její krásu, nedovedu vám ani dobře povědět, kolik bohatých hochů, šlechticů i&nbsp;sedláků, obléklo šat Grisostomův a&nbsp;dvořilo se&nbsp;jí&nbsp;v&nbsp;těchto polích. Jedním z&nbsp;nich, jak už&nbsp;bylo řečeno, byl náš nebožtík, o&nbsp;němž se&nbsp;říkalo, že&nbsp;ji&nbsp;už&nbsp;nemiluje, ale zbožňuje. Ale nemyslete si, poněvadž se&nbsp;Marcela oddala tak svobodnému a&nbsp;nespoutanému životu, v&nbsp;němž je&nbsp;tak málo tiché pokory nebo žádná, že&nbsp;by&nbsp;zavdala příčinu, nebo i&nbsp;zdání příčiny, že&nbsp;její počestnost a&nbsp;mravnost dochází úhony; spíše je&nbsp;tak bdělá na&nbsp;svou čest, že&nbsp;nikdo z&nbsp;těch, kdo se&nbsp;jí&nbsp;dvoří a&nbsp;ucházejí se&nbsp;o&nbsp;ni, se&nbsp;nehonosí a&nbsp;ani nebude moci honosit, že&nbsp;by&nbsp;mu&nbsp;byla dala sebemenší naději na&nbsp;splnění jeho touhy. Neprchá sice a&nbsp;neutíká ze&nbsp;společnosti a&nbsp;z&nbsp;hovorů s&nbsp;pastýři, jedná s&nbsp;nimi zdvořile a&nbsp;přátelsky, ale když kdokoliv z&nbsp;nich jí&nbsp;projeví svůj úmysl, i&nbsp;když je&nbsp;tak počestný a&nbsp;svatý jako úmysl uzavřít manželství, odežene ho&nbsp;od&nbsp;sebe jako ručnicí. Takovýmto způsobem škodí více tomuto kraji, než kdyby tudy šel mor, protože její přívětivost a&nbsp;krása vábí srdce těch, kteří ji&nbsp;zahlédnou, aby jí&nbsp;sloužili a&nbsp;ji&nbsp;milovali, ale její pohrdavost a&nbsp;odmítavost je&nbsp;přivádí k&nbsp;zoufalství a&nbsp;pak nevědí, co&nbsp;dělat, zvou ji&nbsp;hlasitě ukrutnicí a&nbsp;nevděčnicí a&nbsp;jinak podobně, což vše dobře vystihuje její povahu. A&nbsp;kdybyste tu&nbsp;nějaký den pobyl, pane, viděl byste, jak tyto hory a&nbsp;údolí znějí nářkem odmítnutých, kteří ji&nbsp;následují. Tady nedaleko je&nbsp;místo, kde stojí asi dvacet vysokých buků a&nbsp;není ani jediného, který by&nbsp;ve&nbsp;své hladké kůře nenesl vyryto jméno Marcelino, a&nbsp;nad některým je&nbsp;vyryta i&nbsp;koruna, jako by&nbsp;milenec ještě jasněji říkal, že&nbsp;Marcela nosí a&nbsp;zaslouží korunu vší lidské krásy. Tady vzdychá jeden pastýř, tam naříká druhý, zde je&nbsp;slyšet milostné písně, onde zoufalé nářky. Jsou mezi nimi i&nbsp;takoví, že&nbsp;stráví celou noc pod nějakým dubem nebo skalou a&nbsp;slunce je&nbsp;tam nachází ráno, aniž zamhouřili oka, zabrané, ponořené do&nbsp;přemítání; jiní neustávajíce ve&nbsp;vzdychání, když slunce v&nbsp;poledne nejpalčivěji pálí, nataženi na&nbsp;žhnoucím písku, vysílají své nářky k&nbsp;milosrdnému nebi: a&nbsp;nad nimi všemi vítězí svobodná a&nbsp;veselá Marcela. My&nbsp;všichni, co&nbsp;ji&nbsp;známe, čekáme, kdy ustoupí její hrdost a&nbsp;kdo bude ten šťastný, kdo zvládne tak hroznou povahu a&nbsp;bude se&nbsp;těšit z&nbsp;tak náramné krásy.</span></p>
        <p class="chunk" data-nb-ref-number="25" data-nb-words="56" data-nb-chars="317"><span class="idea" data-nb-ref-number="27" id="idea27" data-nb-words="56" data-nb-chars="317">Protože vše, co&nbsp;jsem vyprávěl, je&nbsp;dokázaná pravda, chápu, že&nbsp;je&nbsp;pravda i&nbsp;to, co&nbsp;řekl náš druh o&nbsp;příčině smrti Grisostomovy. A&nbsp;radím vám, pane, abyste ráno neopominul účastnit se&nbsp;jeho pohřbu, jenž bude stát za&nbsp;podívanou, protože Grisostomo má&nbsp;mnoho přátel a&nbsp;odsud není na&nbsp;místo, kde si&nbsp;žádá být pohřben, ani půl míle.“</span></p>
        <p class="chunk" data-nb-ref-number="26" data-nb-words="20" data-nb-chars="126"><span class="idea" data-nb-ref-number="28" id="idea28" data-nb-words="20" data-nb-chars="126">„Budu na&nbsp;to&nbsp;pamatovat,“ řekl don Quijote, „a děkuji vám za&nbsp;potěšení, které jste mi&nbsp;způsobil vypravováním tak půvabné příhody.“</span></p>
        <p class="chunk" data-nb-ref-number="27" data-nb-words="47" data-nb-chars="297"><span class="idea" data-nb-ref-number="29" id="idea29" data-nb-words="47" data-nb-chars="297">„Ó,“ odvětil pastýř, „já nevím ani polovinu toho, co&nbsp;potkalo milence Marceliny. Ale možná, že&nbsp;zítra potkáme cestou nějakého pastýře, který nám to&nbsp;poví. A&nbsp;nyní uděláte dobře, půjdete-li spát pod střechu, poněvadž by&nbsp;vzduch mohl uškodit vaší ráně, ač&nbsp;lék, který vám byl přiložen, vylučuje zhoršení.“</span></p>
        <p class="chunk" data-nb-ref-number="28" data-nb-words="56" data-nb-chars="340"><span class="idea" data-nb-ref-number="30" id="idea30" data-nb-words="56" data-nb-chars="340">Sancho Panza, který už&nbsp;posílal k&nbsp;čertu dlouhé vyprávění pastýřovo, rovněž žádal, aby jeho pán šel spát do&nbsp;chatrče Pedrovy. I&nbsp;učinil tak a&nbsp;zbytek noci strávil v&nbsp;myšlenkách na&nbsp;svou paní Dulcineu jako milenci Marcelini. Sancho Panza se&nbsp;uvelebil mezi Rocinantem a&nbsp;svým zvířetem a&nbsp;spal, ne&nbsp;jako nešťastný milenec, ale jako člověk řádně zmlácený.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_023.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>