<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA XLVII.
o podivném začarování dona Quijota a jiných zajímavých příhodách.">
    <meta name="apple-mobile-web-app-capable" content="yes">
    <title>KAPITOLA XLVII.
      o podivném začarování dona Quijota a jiných zajímavých příhodách. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_058.html">
    <link rel="next" href="./don_quijote_de_la_mancha_060.html">
    <meta name="nb-order" content="55">
    <link rel="self" href="don_quijote_de_la_mancha_059.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-966f40c">
    <meta name="nb-role" content="chapter">
  </head>
  <body data-nb-words="2264" data-nb-chars="13879" class="nb-role-chapter nb-custom-style">
    <nav role="doc-toc">
      <ul class="plain">
        <li><a href="don_quijote_de_la_mancha_005.html">CERVANTES A JEHO DON QUIJOTE</a></li>
        <li><a href="don_quijote_de_la_mancha_007.html">KNIHA
            PRVNÍ</a>
          <ul class="plain">
            <li><a href="don_quijote_de_la_mancha_009.html">Věnování</a></li>
            <li><a href="don_quijote_de_la_mancha_010.html">PŘEDMLUVA</a></li>
            <li><a href="don_quijote_de_la_mancha_011.html">KAPITOLA
                I.,
                jež líčí stav a působení slavného rytíře dona Quijota de la Mancha.</a></li>
            <li><a href="don_quijote_de_la_mancha_012.html">KAPITOLA
                II.,
                jednající o tom, jak poprvé důmyslný don Quijote opustil domov.</a></li>
            <li><a href="don_quijote_de_la_mancha_013.html">KAPITOLA
                III.,
                kde se vypravuje, jakým půvabným způsobem byl don Quijote pasován na
                rytíře.</a></li>
            <li><a href="don_quijote_de_la_mancha_014.html">KAPITOLA
                IV.
                o tom, co se stalo našemu rytíři, když opustil hospodu.</a></li>
            <li><a href="don_quijote_de_la_mancha_015.html">KAPITOLA V.,
                kde se pokračuje v líčení nehod našeho rytíře.</a></li>
            <li><a href="don_quijote_de_la_mancha_016.html">KAPITOLA
                VI.
                o vtipné velké přehlídce, již farář a holič vykonali v knihovně našeho
                důmyslného rytíře.</a></li>
            <li><a href="don_quijote_de_la_mancha_017.html">KAPITOLA
                VII.
                o druhé výpravě zdatného našeho rytíře dona Quijota de la Mancha.</a></li>
            <li><a href="don_quijote_de_la_mancha_018.html">KAPITOLA
                VIII.
                o úspěchu dona Quijota v hrozném a neslýchaném dobrodružství s větrnými
                mlýny a o jiných příhodách, hodných blahé paměti.</a></li>
            <li><a href="don_quijote_de_la_mancha_019.html">KAPITOLA IX.,
                kde se vylíčí konec strašného boje, který svedli statný Biskajec a odvážný
                Manchan.</a></li>
            <li><a href="don_quijote_de_la_mancha_020.html">KAPITOLA X.
                o vtipném rozmlouvání dona Quijota se Sancho Panzou, jeho zbrojnošem.</a></li>
            <li><a href="don_quijote_de_la_mancha_021.html">KAPITOLA XI.
                o tom, co se donu Quijotovi stalo u pastýřů koz.</a></li>
            <li><a href="don_quijote_de_la_mancha_022.html">KAPITOLA
                XII.
                o tom, co vyprávěl pastýř společníkům dona Quijota.</a></li>
            <li><a href="don_quijote_de_la_mancha_023.html">KAPITOLA XIII.,
                kde se končí příběh pastýřky Marcely i jiné příhody.</a></li>
            <li><a href="don_quijote_de_la_mancha_024.html">KAPITOLA
                XIV.,
                kde se uvádějí zoufalé verše mrtvého pastýře i jiné nečekané příhody.</a></li>
            <li><a href="don_quijote_de_la_mancha_025.html">KAPITOLA
                XV.
                o nehodě, jež potkala dona Quijota, když cestou natrefil několik yanguesských
                surovců.</a></li>
            <li><a href="don_quijote_de_la_mancha_026.html">KAPITOLA
                XVI.
                o tom, co potkalo důmyslného rytíře v hospodě, již měl za hrad.</a></li>
            <li><a href="don_quijote_de_la_mancha_027.html">KAPITOLA
                XVII.,
                kde se pokračuje v nesčetných svízelích statečného dona Quijota a dobrého
                zbrojnoše Sancha Panzy v hospodě, kterou na své neštěstí don Quijote měl za
                hrad.</a></li>
            <li><a href="don_quijote_de_la_mancha_028.html">KAPITOLA
                XVIII.,
                kde se líčí rozmluva Sancha Panzy s jeho pánem donem Quijotem i jiná
                dobrodružství, hodná vypravování.</a></li>
            <li><a href="don_quijote_de_la_mancha_029.html">KAPITOLA
                XIX.
                o bystrých hovorech Sancha s pánem, o příhodě s mrtvým a jiných slavných
                příbězích.</a></li>
            <li><a href="don_quijote_de_la_mancha_030.html">KAPITOLA
                XX.
                o nevídaném a neslýchaném dobrodružství, jehož žádný slavný rytíř na
                světě nepodnikl s menším nebezpečím než statečný don Quijote de la Mancha.</a></li>
            <li><a href="don_quijote_de_la_mancha_031.html">KAPITOLA
                XXI.,
                jež jedná o skvostném dobrodružství, v němž dobyto slavné přilby Mambrinovy,
                a o jiných příhodách našeho nepřemožitelného rytíře.</a></li>
            <li><a href="don_quijote_de_la_mancha_032.html">KAPITOLA
                XXII.
                o tom, jak don Quijote opatřil svobodu mnoha ubožákům, které násilně
                vedli, kam se jim nechtělo.</a></li>
            <li><a href="don_quijote_de_la_mancha_033.html">KAPITOLA
                XXIII.
                o příhodě, jež potkala slavného dona Quijota v Sieře Moreně a jež je z nejzvláštnějších
                dobrodružství této pravdivé historie.</a></li>
            <li><a href="don_quijote_de_la_mancha_034.html">KAPITOLA
                XXIV.,
                kde se pokračuje v dobrodružství v Sieře Moreně.</a></li>
            <li><a href="don_quijote_de_la_mancha_035.html">KAPITOLA
                XXV.,
                jednající o tom, co podivuhodného potkalo statečného rytíře z Manchy v Sieře
                Moreně, a o tom, jak napodobil pokání Beltenebrosovo.</a></li>
            <li><a href="don_quijote_de_la_mancha_036.html">KAPITOLA
                XXVI.,
                kde se dále líčí, jakých kousků se don Quijote z lásky dopouštěl v Sieře
                Moreně.</a></li>
            <li><a href="don_quijote_de_la_mancha_037.html">KAPITOLA
                XXVII.
                o tom, jak uskutečnili farář a holič svůj úmysl, a o jiných věcech,
                hodných, aby o nich tato velká historie vypravovala.</a></li>
          </ul>
        </li>
        <li><a href="don_quijote_de_la_mancha_038.html">KNIHA
            DRUHÁ</a>
          <ul class="plain">
            <li><a href="don_quijote_de_la_mancha_040.html">KAPITOLA
                XXVIII.,
                jež líčí nové a příjemné dobrodružství, které potkalo faráře a holiče v horách.</a></li>
            <li><a href="don_quijote_de_la_mancha_041.html">KAPITOLA
                XXIX.,
                jež jedná o vtipné lsti a způsobu, jakými byl náš zamilovaný rytíř
                odlákán od překrutého pokání, jež si byl uložil.</a></li>
            <li><a href="don_quijote_de_la_mancha_042.html">KAPITOLA
                XXX.,
                jež pojednává o moudrosti krásné Dorotey a jiných příjemných a zábavných
                věcech.</a></li>
            <li><a href="don_quijote_de_la_mancha_043.html">KAPITOLA
                XXXI.
                o půvabné rozmluvě dona Quijota se zbrojnošem Sanchem Panzou a příhodách
                jiných.</a></li>
            <li><a href="don_quijote_de_la_mancha_044.html">KAPITOLA
                XXXII.,
                která jedná o příhodách dona Quijota a celé družiny v hospodě.</a></li>
            <li><a href="don_quijote_de_la_mancha_045.html">KAPITOLA
                XXXIII.,
                v níž se vypráví povídka o nevhodně zvědavém.</a></li>
            <li><a href="don_quijote_de_la_mancha_046.html">KAPITOLA
                XXXIV.,
                v níž se pokračuje v povídce o nevhodné zvědavosti.</a></li>
            <li><a href="don_quijote_de_la_mancha_047.html">KAPITOLA XXXV.
                o zápase statečného a odvážného dona Quijota s několika měchy vína a konec
                historie o nevhodně zvědavém.</a></li>
            <li><a href="don_quijote_de_la_mancha_048.html">KAPITOLA
                XXXVI.,
                vyprávějící jiné nezvyklé události, které se v hospodě přihodily.</a></li>
            <li><a href="don_quijote_de_la_mancha_049.html">KAPITOLA
                XXXVII.
                o slavné princezně Micomiconě a mnohých jiných veselých příbězích.</a></li>
            <li><a href="don_quijote_de_la_mancha_050.html">KAPITOLA
                XXXVIII.
                o zajímavé řeči dona Quijota o válečnictví a umění.</a></li>
            <li><a href="don_quijote_de_la_mancha_051.html">KAPITOLA
                XXXIX.,
                v níž otrok líčí svůj život a příhody.</a></li>
            <li><a href="don_quijote_de_la_mancha_052.html">KAPITOLA XL.,
                jež obsahuje další vyprávění otrokovo.</a></li>
            <li><a href="don_quijote_de_la_mancha_053.html">KAPITOLA
                XLI.
                o dalších příhodách otrokových.</a></li>
            <li><a href="don_quijote_de_la_mancha_054.html">KAPITOLA
                XLII.
                o dalších příhodách v hospodě a o jiných důležitých událostech.</a></li>
            <li><a href="don_quijote_de_la_mancha_055.html">KAPITOLA
                XLIII.
                o roztomilém příběhu mezkaře a jiných divných událostech, které se v hospodě
                zběhly.</a></li>
            <li><a href="don_quijote_de_la_mancha_056.html">KAPITOLA
                XLIV.
                o dalších neslýchaných příhodách v hospodě.</a></li>
            <li><a href="don_quijote_de_la_mancha_057.html">KAPITOLA
                XLV.
                o pochybách týkajících se Mambrinovy helmy a soumarského sedla; vypravují
                se také jiné příběhy pravdivě, jak se udály.</a></li>
            <li><a href="don_quijote_de_la_mancha_058.html">KAPITOLA
                XLVI.
                o znamenitém dobrodružství biřiců a o velké zuřivosti našeho zábavného
                rytíře dona Quijota.</a></li>
            <li><a href="don_quijote_de_la_mancha_059.html">KAPITOLA XLVII.
                o podivném začarování dona Quijota a jiných zajímavých příhodách.</a></li>
            <li><a href="don_quijote_de_la_mancha_060.html">KAPITOLA
                XLVIII.
                o jiných názorech kanovníkových, týkajících se rytířských knih, a o věcech
                dalších, jeho rozumu hodných.</a></li>
            <li><a href="don_quijote_de_la_mancha_061.html">KAPITOLA
                XLIX.,
                kde běží o moudrý rozhovor Sancha Panzy s jeho pánem.</a></li>
            <li><a href="don_quijote_de_la_mancha_062.html">KAPITOLA L.
                o vtipném sporu dona Quijota s kanovníkem a jiných událostech.</a></li>
            <li><a href="don_quijote_de_la_mancha_063.html">KAPITOLA
                LI.
                o vyprávění pastevcově průvodcům dona Quijota.</a></li>
            <li><a href="don_quijote_de_la_mancha_064.html">KAPITOLA
                LII.
                o při dona Quijota s pastevcem a o neslýchaném dobrodružství s kajícníky;
                které šťastně dopadlo, ač se velice unavil</a></li>
          </ul>
        </li>
        <li><a href="don_quijote_de_la_mancha_065.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_058.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="80"><span class="idea" data-nb-ref-number="1" id="idea1" data-nb-words="2" data-nb-chars="15">KAPITOLA XLVII.</span>
          <span class="idea" data-nb-ref-number="2" id="idea2" data-nb-words="9" data-nb-chars="65">o podivném začarování dona Quijota a jiných zajímavých příhodách.</span>
        </h1>
        <p class="chunk" data-nb-ref-number="2" data-nb-words="11" data-nb-chars="67"><span class="idea" data-nb-ref-number="3" id="idea3" data-nb-words="11" data-nb-chars="67">Když don Quijote zpozoroval, že&nbsp;je&nbsp;naložen na&nbsp;volský povoz, pravil:</span></p>
        <p class="chunk" data-nb-ref-number="3" data-nb-words="92" data-nb-chars="577"><span class="idea" data-nb-ref-number="4" id="idea4" data-nb-words="92" data-nb-chars="577">„Četl jsem množství příběhů o&nbsp;potulných rytířích, ale nikdy jsem nezaslechl, že&nbsp;by&nbsp;zakleté rytíře dopravovali tímto způsobem a&nbsp;tak zvolna; jiného ovšem nelze očekávat od&nbsp;těchto líných volů; obyčejně letí vzduchem kupodivu rychle v&nbsp;jakémsi tmavém mraku nebo v&nbsp;ohnivém voze, na&nbsp;okřídleném koni nebo na&nbsp;podobném zvířeti; tomu, že&nbsp;mě&nbsp;odvážejí volským potahem, se&nbsp;divím; patrně rytířstvo a&nbsp;kouzla nynější kráčejí jinými cestami než za&nbsp;časů dřívějších; je&nbsp;možné, že&nbsp;jsem já&nbsp;prvním novým rytířem a&nbsp;že&nbsp;kouzla a&nbsp;způsoby dopravy zakletých jsou proto též nové. Co&nbsp;myslíš, příteli Sancho?“</span></p>
        <p class="chunk" data-nb-ref-number="4" data-nb-words="25" data-nb-chars="171"><span class="idea" data-nb-ref-number="5" id="idea5" data-nb-words="25" data-nb-chars="171">„Nerozumím tomu,“ odpověděl Sancho, „neboť neznám knihy o&nbsp;potulných rytířích jako Vaše Milost, ale přesto bych se&nbsp;odvážil tvrdit, že&nbsp;ta&nbsp;strašidla nejsou příliš katolická.“</span></p>
        <p class="chunk" data-nb-ref-number="5" data-nb-words="40" data-nb-chars="242"><span class="idea" data-nb-ref-number="6" id="idea6" data-nb-words="40" data-nb-chars="242">„Otče můj, katolická!“ zvolal don Quijote. „Vždyť to&nbsp;jsou sami ďáblové s&nbsp;fantastickými těly, kteří mě&nbsp;přivedli do&nbsp;této situace. A&nbsp;nevěříš-li tomu, ohmatej je&nbsp;a&nbsp;poznáš, že&nbsp;jejich těla jsou pouze ze&nbsp;vzduchu a&nbsp;jejich postava je&nbsp;toliko zdánlivá.“</span></p>
        <p class="chunk" data-nb-ref-number="6" data-nb-words="45" data-nb-chars="255"><span class="idea" data-nb-ref-number="7" id="idea7" data-nb-words="45" data-nb-chars="255">„Prokristapána, pane,“ podotkl Sancho, „již jsem se&nbsp;jich dotkl, ale ten ďábel, který tu&nbsp;stále běhá, má&nbsp;tělo samé jádro a&nbsp;liší se&nbsp;vůbec od&nbsp;ďáblů, o&nbsp;nichž často slýchám vyprávět; tvrdí se&nbsp;totiž, že&nbsp;všichni ďáblové páchnou sírou, ale tenhle voní na&nbsp;sto mil.“</span></p>
        <p class="chunk" data-nb-ref-number="7" data-nb-words="11" data-nb-chars="67"><span class="idea" data-nb-ref-number="8" id="idea8" data-nb-words="11" data-nb-chars="67">Tato slova se&nbsp;týkala dona Fernanda, který jako šlechtic mohl vonět.</span></p>
        <p class="chunk" data-nb-ref-number="8" data-nb-words="68" data-nb-chars="426"><span class="idea" data-nb-ref-number="9" id="idea9" data-nb-words="68" data-nb-chars="426">„Nebuď překvapen, příteli Sancho,“ odvětil don Quijote, „a pomysli, že&nbsp;ďáblové mnoho znají; přestože přinášejí zápach, přece nepáchnou, neboť to&nbsp;jsou pouze duchové, a&nbsp;páchnou-li přece, tedy nehezky, neboť s&nbsp;sebou stále nosí peklo a&nbsp;nemohou se&nbsp;zbavit svého soužení; a&nbsp;poněvadž vůně obyčejně působí radost a&nbsp;rozkoš, není možné, aby příjemně voněli. Říkáš-li, že&nbsp;ten ďábel voní ambrou, buď se&nbsp;mýlíš, nebo se&nbsp;tě&nbsp;on&nbsp;snaží poplést.“</span></p>
        <p class="chunk" data-nb-ref-number="9" data-nb-words="80" data-nb-chars="487"><span class="idea" data-nb-ref-number="10" id="idea10" data-nb-words="80" data-nb-chars="487">Tak spolu rozmlouvali pán a&nbsp;sluha; don Fernando a&nbsp;Cardenio, obávajíce se, aby Sancho nepoznal jejich plán, který už&nbsp;tušil, usnesli se, že&nbsp;urychlí odjezd; požádali hostinského, aby připravil Rocinanta a&nbsp;Sanchova osla, a&nbsp;on&nbsp;to&nbsp;učinil. Zatím farář domluvil s&nbsp;biřici, že&nbsp;doprovodí vůz až&nbsp;do&nbsp;vsi za&nbsp;řádný plat. Cardenio upevnil na&nbsp;jedné straně Rocinanta štít, na&nbsp;druhé mísu, rozkázal pokynem Sanchovi, aby vystoupil na&nbsp;osla a&nbsp;uchopil uzdu Rocinantovu; po&nbsp;každé straně vozu jel biřic s&nbsp;puškou.</span></p>
        <p class="chunk" data-nb-ref-number="10" data-nb-words="24" data-nb-chars="152"><span class="idea" data-nb-ref-number="11" id="idea11" data-nb-words="24" data-nb-chars="152">Než se&nbsp;vůz hnul, hostinská, dcera a&nbsp;Maritornes se&nbsp;přišly rozloučit s&nbsp;donem Quijotem, předstíraly, že&nbsp;jsou dojaté jeho neštěstím; don Quijote jim pravil:</span></p>
        <p class="chunk" data-nb-ref-number="11" data-nb-words="130" data-nb-chars="845"><span class="idea" data-nb-ref-number="12" id="idea12" data-nb-words="130" data-nb-chars="845">„Nenaříkejte, milé moje paní, poněvadž podobná neštěstí potkávají ty, kteří dělají to, co&nbsp;konám já; kdyby mne podobná neštěstí nestihla, nepokládal bych se&nbsp;za&nbsp;znamenitého rytíře, neboť podobná dobrodružství nepotkávají rytíře špatné a&nbsp;neslavné, na&nbsp;ně&nbsp;si&nbsp;nikdo nevzpomene; ale na&nbsp;statečné vzpomínají často, neboť mnozí jim závidí a&nbsp;hledí, jak by&nbsp;je&nbsp;zničili. Ale ctnost je&nbsp;mocná, že&nbsp;navzdory kouzlům, která uměl jejich původce Zoroaster, zvítězí ve&nbsp;všech zápasech a&nbsp;ozáří celý svět, jako slunce osvětluje oblohu. Odpusťte mi, krásné dámy, způsobil-li jsem vám nesnáze, úmyslně a&nbsp;vědomě jsem nikdy nikomu neublížil; proste Boha, aby mě&nbsp;osvobodil z&nbsp;tohoto žaláře, do&nbsp;něhož mě&nbsp;přivedl zlomyslný nějaký kouzelník, a&nbsp;vyváznu-li z&nbsp;něho, nezapomenu nikdy na&nbsp;dobrodiní, které jste mi&nbsp;v&nbsp;tomto hradě prokázaly; budu vám vděčný a&nbsp;zavázaný, jak sizasloužíte.“</span></p>
        <p class="chunk" data-nb-ref-number="12" data-nb-words="94" data-nb-chars="520"><span class="idea" data-nb-ref-number="13" id="idea13" data-nb-words="94" data-nb-chars="520">Zatímco zámecké dámy rozmlouvaly s&nbsp;donem Quijotem, rozloučil se&nbsp;farář a&nbsp;holič s&nbsp;donem Fernandem a&nbsp;jeho druhy, se&nbsp;setníkem, sudím a&nbsp;všemi dámami, které byly – hlavně Luscinda a&nbsp;Dorotea – nesmírně šťastné. Všichni se&nbsp;objali a&nbsp;slíbili si, že&nbsp;si&nbsp;napíší o&nbsp;svých osudech; don Fernando žádal faráře, aby mu&nbsp;sdělil, co&nbsp;se&nbsp;stalo s&nbsp;donem Quijotem, a&nbsp;ujistil jej, že&nbsp;nic ho&nbsp;nepotěší víc; sám že&nbsp;mu&nbsp;napíše o&nbsp;svém sňatku, o&nbsp;pokřtění Zoraidy, o&nbsp;osudu dona Luise a&nbsp;o&nbsp;návratu Luscindy domů. Objali se&nbsp;znovu a&nbsp;všichni si&nbsp;slibovali pomoc.</span></p>
        <p class="chunk" data-nb-ref-number="13" data-nb-words="92" data-nb-chars="525"><span class="idea" data-nb-ref-number="14" id="idea14" data-nb-words="92" data-nb-chars="525">Hospodský přistoupil k&nbsp;faráři, podal mu&nbsp;několik lístků a&nbsp;pravil, že&nbsp;je&nbsp;nalezl za&nbsp;podšívkou brašny, v&nbsp;níž také nalezl novelu o&nbsp;nevhodně zvědavém, a&nbsp;poněvadž se&nbsp;nikdo o&nbsp;brašnu nehlásí, že&nbsp;si&nbsp;má&nbsp;vzít všechno, neboť on&nbsp;neumí čisti. Farář mu&nbsp;děkoval a&nbsp;na&nbsp;listech ihned viděl toto napsáno: „Rinconete a&nbsp;Cortadillo, novela“; z&nbsp;toho poznal, že&nbsp;jde o&nbsp;nějakou novelu, a&nbsp;poněvadž novela o&nbsp;nevhodně zvědavém se&nbsp;líbila, soudil, že&nbsp;i&nbsp;tato bude zábavná, neboť obě byly od&nbsp;stejného spisovatele. Uschoval ji, že&nbsp;si&nbsp;ji&nbsp;přečte, až&nbsp;bude mít čas.</span></p>
        <p class="chunk" data-nb-ref-number="14" data-nb-words="55" data-nb-chars="307"><span class="idea" data-nb-ref-number="15" id="idea15" data-nb-words="55" data-nb-chars="307">Farář i&nbsp;holič vsedli na&nbsp;osly, oba v&nbsp;maskách, aby je&nbsp;don Quijote nepoznal, a&nbsp;jeli za&nbsp;vozem takto: nejprve jel vůz řízený majitelem, po&nbsp;stranách kráčeli dva biřicové s&nbsp;puškami, za&nbsp;ním Sancho Panza na&nbsp;oslu, vedl za&nbsp;uzdu Rocinanta, za&nbsp;ním jeli farář a&nbsp;holič zvolna, jak bylo nutné, poněvadž voli kráčeli pomalu.</span></p>
        <p class="chunk" data-nb-ref-number="15" data-nb-words="11" data-nb-chars="70"><span class="idea" data-nb-ref-number="16" id="idea16" data-nb-words="11" data-nb-chars="70">Spoutaný don Quijote seděl trpělivě v&nbsp;posadě, podobal se&nbsp;kamenné soše.</span></p>
        <p class="chunk" data-nb-ref-number="16" data-nb-words="43" data-nb-chars="230"><span class="idea" data-nb-ref-number="17" id="idea17" data-nb-words="43" data-nb-chars="230">Tak jeli asi dvě míle; v&nbsp;údolí se&nbsp;vozka rozhodl, že&nbsp;napase voly a&nbsp;odpočine si. Holič však žádal, aby jeli poněkud dále, že&nbsp;za&nbsp;návrším je&nbsp;údolí lepší a&nbsp;travnatější než to, kde chtěl odpočívat. Návrh holičův byl přijat, a&nbsp;jeli dále.</span></p>
        <p class="chunk" data-nb-ref-number="17" data-nb-words="37" data-nb-chars="224"><span class="idea" data-nb-ref-number="18" id="idea18" data-nb-words="37" data-nb-chars="224">Farář se&nbsp;ohlédl a&nbsp;uviděl asi šest nebo sedm jezdců, dobře ustrojených a&nbsp;vyzbrojených, kteří je&nbsp;doháněli, neboť uháněli tryskem, jako by&nbsp;jeli na&nbsp;kanovnických mezcích a&nbsp;chtěli se&nbsp;brzo dostat do&nbsp;hospody vzdálené asi míli cesty.</span></p>
        <p class="chunk" data-nb-ref-number="18" data-nb-words="71" data-nb-chars="404"><span class="idea" data-nb-ref-number="19" id="idea19" data-nb-words="71" data-nb-chars="404">Rychlí dohonili pomalé a&nbsp;pozdravili je&nbsp;uctivě; jeden z&nbsp;nich – byl to&nbsp;totiž kanovník z&nbsp;Toleda a&nbsp;vůdce ostatních – vida řádný průvod vozů, biřiců, Sancha, faráře a&nbsp;dona Quijota, zavřeného v&nbsp;kleci, nezdržel se&nbsp;a&nbsp;otázal se, kam vezou toho muže. Jak uviděl znaky biřiců, myslel si, že&nbsp;je&nbsp;to&nbsp;asi nějaký ničema, loupežník a&nbsp;padouch, kterého svaté Bratrstvo bude soudit. Tázal se&nbsp;jednoho z&nbsp;biřiců, který mu&nbsp;řekl:</span></p>
        <p class="chunk" data-nb-ref-number="19" data-nb-words="11" data-nb-chars="57"><span class="idea" data-nb-ref-number="20" id="idea20" data-nb-words="11" data-nb-chars="57">„Pane, tento pán vám řekne, kam jej vezeme, já&nbsp;to&nbsp;nevím.“</span></p>
        <p class="chunk" data-nb-ref-number="20" data-nb-words="7" data-nb-chars="41"><span class="idea" data-nb-ref-number="21" id="idea21" data-nb-words="7" data-nb-chars="41">Don Quijote zaslechl tato slova a&nbsp;pravil:</span></p>
        <p class="chunk" data-nb-ref-number="21" data-nb-words="21" data-nb-chars="149"><span class="idea" data-nb-ref-number="22" id="idea22" data-nb-words="21" data-nb-chars="149">„Slyšeli jste snad, Milosti, o&nbsp;potulném rytířství? Jestliže ano, řeknu vám o&nbsp;svém nešťastném dobrodružství, neznáte-li je&nbsp;však, nebudu se&nbsp;obtěžovat.“</span></p>
        <p class="chunk" data-nb-ref-number="22" data-nb-words="20" data-nb-chars="129"><span class="idea" data-nb-ref-number="23" id="idea23" data-nb-words="20" data-nb-chars="129">Zatím se&nbsp;farář a&nbsp;holič přiblížili k&nbsp;jezdcům, aby jim odpověděli, aniž by&nbsp;vyzradili svoji lest. Donu Quijotovi odpověděl kanovník:</span></p>
        <p class="chunk" data-nb-ref-number="23" data-nb-words="19" data-nb-chars="120"><span class="idea" data-nb-ref-number="24" id="idea24" data-nb-words="19" data-nb-chars="120">„Věru, pane, znám rytířské knihy lépe než Villalpandovy učebnice; neběží-li o&nbsp;nic jiného, můžete se&nbsp;mi&nbsp;bez obav svěřit.“</span></p>
        <p class="chunk" data-nb-ref-number="24" data-nb-words="74" data-nb-chars="471"><span class="idea" data-nb-ref-number="25" id="idea25" data-nb-words="74" data-nb-chars="471">„Tak tedy,“ řekl don Quijote, „vězte, pane rytíři, že&nbsp;jsem zakletý do&nbsp;této klece z&nbsp;nepřejícnosti čarodějů, neboť lidé špatní stíhají ctnost více, než ji&nbsp;lidé dobří vychvalují. Jsem potulný rytíř a&nbsp;ne&nbsp;neznámý, ale jsem z&nbsp;těch, kteří přes veškerou nenávist perských mágů, indických bramínů a&nbsp;ethiopských mudrců proslaví své jméno, aby bylo vzorem a&nbsp;příkladem věků budoucích, aby na&nbsp;něm potulní rytíři poznávali, kterou cestou se&nbsp;mají brát, aby dosáhli vrcholu statečnosti.“</span></p>
        <p class="chunk" data-nb-ref-number="25" data-nb-words="68" data-nb-chars="386"><span class="idea" data-nb-ref-number="26" id="idea26" data-nb-words="68" data-nb-chars="386">„Pan don Quijote mluví pravdu,“ poznamenal nyní farář; „není začarováný na&nbsp;tento vůz pro své viny a&nbsp;přestupky, ale pro nenávist těch, které jeho odvaha a&nbsp;ctnost dráždí. Pane, to&nbsp;je&nbsp;Rytíř Smutné Postavy, slyšel-li jste o&nbsp;něm a&nbsp;o&nbsp;jeho statečných činech; vězte, že&nbsp;jeho jméno bude vepsáno v&nbsp;kov a&nbsp;ve&nbsp;věčný mramor, třebaže závist usilovala o&nbsp;to, aby ho&nbsp;očernila, a&nbsp;špatnost, aby ho&nbsp;ukryla.“</span></p>
        <p class="chunk" data-nb-ref-number="26" data-nb-words="23" data-nb-chars="146"><span class="idea" data-nb-ref-number="27" id="idea27" data-nb-words="23" data-nb-chars="146">Kanovník, slyšel vězně i&nbsp;člověka svobodného mluvit stejně, užasl a&nbsp;skoro se&nbsp;pokřižoval; nedovedl si&nbsp;vysvětlit, co&nbsp;se&nbsp;děje, a&nbsp;jeho průvodci rovněž.</span></p>
        <p class="chunk" data-nb-ref-number="27" data-nb-words="8" data-nb-chars="44"><span class="idea" data-nb-ref-number="28" id="idea28" data-nb-words="8" data-nb-chars="44">Sancho Panza se&nbsp;do&nbsp;toho také zamíchal, řekl:</span></p>
        <p class="chunk" data-nb-ref-number="28" data-nb-words="61" data-nb-chars="336"><span class="idea" data-nb-ref-number="29" id="idea29" data-nb-words="61" data-nb-chars="336">„Pánové, zlobte se&nbsp;na&nbsp;mne pro moje slova nebo ne, ale je&nbsp;pravda, že&nbsp;don Quijote je&nbsp;zakletý tak, jako byla moje matka. Má&nbsp;rozum, jí, pije a&nbsp;vykonává potřebu jako ostatní lidé. A&nbsp;když je&nbsp;tomu tak, jak mi&nbsp;dokážete, že&nbsp;je&nbsp;zakletý? Slyšel jsem mnohokrát, že&nbsp;zakletí nejedí, nepijí, nespí, nemluví, a&nbsp;můj pán je&nbsp;hovorný jako třicet advokátů.“</span></p>
        <p class="chunk" data-nb-ref-number="29" data-nb-words="8" data-nb-chars="40"><span class="idea" data-nb-ref-number="30" id="idea30" data-nb-words="8" data-nb-chars="40">Po&nbsp;tom obrátil se&nbsp;k&nbsp;faráři a&nbsp;pokračoval:</span></p>
        <p class="chunk" data-nb-ref-number="30" data-nb-words="160" data-nb-chars="931"><span class="idea" data-nb-ref-number="31" id="idea31" data-nb-words="160" data-nb-chars="931">„Ó, pane faráři, pane faráři! Domnívá se&nbsp;Vaše Milost, že&nbsp;vás neznám? Myslíte, že&nbsp;jsem nepochopil, kam tou komedií s&nbsp;očarováním míříte? Vězte tedy, že&nbsp;přes vaši škrabošku vás znám a&nbsp;chápu vás, třebaže své úmysly dobře tajíte. Tam, kde panuje závist, nemůže žít ctnost a&nbsp;štědrost. Aby do&nbsp;toho čert uhodil, nebýt Vaší Velebnosti, byl by&nbsp;můj pán už&nbsp;manželem princezny Micomicony a&nbsp;já&nbsp;jsem mohl být hrabětem odměnou za&nbsp;své oddané služby. Ale nyní vidím, že&nbsp;je&nbsp;pravda, že&nbsp;kolo štěstěny se&nbsp;otáčí rychleji než kolo mlýnské; ti, kteří včera byli nahoře, octli se&nbsp;dnes dole. Lituji pouze své ženy a&nbsp;svých dětí, mohli mě&nbsp;uvítat jako panovníka nebo vladaře, a&nbsp;zatím zůstávám pouhým čeledínem. To&nbsp;vše říkám, pane faráři, pouze proto, abych vaši starostlivou mysl přinutil k&nbsp;přemýšlení, jak špatně se&nbsp;s&nbsp;mým pánem zachází; dejte si&nbsp;pozor, aby Pánbůh nežádal na&nbsp;vás na&nbsp;věčnosti účty za&nbsp;ochranu a&nbsp;dobrodiní, která můj pán promešká ve&nbsp;vašem zajetí.“</span></p>
        <p class="chunk" data-nb-ref-number="31" data-nb-words="42" data-nb-chars="260"><span class="idea" data-nb-ref-number="32" id="idea32" data-nb-words="42" data-nb-chars="260">„Tak, děkuji pěkně,“ zvolal holič. „Tak vy&nbsp;také, Sancho, patříte do&nbsp;bratrstva svého pána? Chraň Bůh, vidím, že&nbsp;patříte k&nbsp;němu do&nbsp;klece, začarovaný jako on, neboť jste nakažený jeho pomateností. Ke&nbsp;svému neštěstí jste uvěřil slibům a&nbsp;ostrovu, na&nbsp;který myslíte.“</span></p>
        <p class="chunk" data-nb-ref-number="32" data-nb-words="104" data-nb-chars="587"><span class="idea" data-nb-ref-number="33" id="idea33" data-nb-words="104" data-nb-chars="587">„Neuvěřil jsem nikomu a&nbsp;neuvěřil bych ani králi,“ odpověděl Sancho; „ač jsem chudý, jsem dobrým křesťanem a&nbsp;nedlužím nikomu; a&nbsp;myslím-li já&nbsp;na&nbsp;ostrov, myslí jiní lidé na&nbsp;horší věci; a&nbsp;jak si&nbsp;kdo ustele, tak si&nbsp;lehne; a&nbsp;poněvadž jsem muž, mohu být i&nbsp;papežem, natož vládcem ostrova, když jich můj pán může získat množství. Dejte si&nbsp;pozor, Milosti pane holiči, co&nbsp;mluvíte, poněvadž holit brady nic neznamená a&nbsp;je&nbsp;rozdíl mezi Petrem a&nbsp;Petrem. Říkám vám to&nbsp;proto, abyste věděli, že&nbsp;se&nbsp;nedám oklamat, a&nbsp;o&nbsp;zakletí mého pána ví&nbsp;jen Bůh pravdu; ale nemluvme o&nbsp;tom, zbytečně by&nbsp;se&nbsp;to&nbsp;roztahovalo.“</span></p>
        <p class="chunk" data-nb-ref-number="33" data-nb-words="63" data-nb-chars="397"><span class="idea" data-nb-ref-number="34" id="idea34" data-nb-words="63" data-nb-chars="397">Holič Sanchovi neodpověděl, obával se, aby mu&nbsp;z&nbsp;hlouposti vše neprozradil; a&nbsp;z&nbsp;téže obavy žádal farář kanovníka, aby popojel vpřed, že&nbsp;mu&nbsp;bude vyprávět tajemství a&nbsp;jiné zábavné příhody. Kanovník ho&nbsp;uposlechl a&nbsp;vyslechl pozorně farářovo vyprávění o&nbsp;povaze, životě, pomatenosti a&nbsp;činech dona Quijota, o&nbsp;příčině jeho bláznovství a&nbsp;příhodě s&nbsp;posadou a&nbsp;o&nbsp;snaze jejich nalézt lék proti jeho pomatenosti.</span></p>
        <p class="chunk" data-nb-ref-number="34" data-nb-words="10" data-nb-chars="73"><span class="idea" data-nb-ref-number="35" id="idea35" data-nb-words="10" data-nb-chars="73">Všichni užasli nad zvláštní historií dona Quijota; potom kanovník pravil:</span></p>
        <p class="chunk" data-nb-ref-number="35" data-nb-words="101" data-nb-chars="640"><span class="idea" data-nb-ref-number="36" id="idea36" data-nb-words="101" data-nb-chars="640">„Opravdu, vidím, pane faráři, že&nbsp;jsou rytířské knihy zemi nebezpečné; i&nbsp;já&nbsp;jsem přečetl, oddávaje se&nbsp;zahálčivé zálibě, začátek většiny knih, které vyšly, ale nikdy jsem je&nbsp;nedočetl; myslím, že&nbsp;jsou všechny na&nbsp;jedno kopyto a&nbsp;že&nbsp;tento způsob psaní a&nbsp;tvoření patří k&nbsp;těm známým milesijským bajkám, hloupému to&nbsp;vyprávění, určenému k&nbsp;pobavení a&nbsp;ne&nbsp;k&nbsp;poučení; mysleme tedy, že&nbsp;hlavním účelem těchto knih je&nbsp;zábava, ale nechápu, jak ho&nbsp;mohou dosáhnout, když jsou přecpány mnohými nesmysly; vždyť opravdovou rozkoš pociťuje duch jen z&nbsp;díla krásného a&nbsp;souladného, jež může pojímat očima nebo fantazií; žádná nechutná vyprávění nás nemohou uspokojit.</span></p>
        <p class="chunk" data-nb-ref-number="36" data-nb-words="121" data-nb-chars="675"><span class="idea" data-nb-ref-number="37" id="idea37" data-nb-words="121" data-nb-chars="675">Tedy jaká krása a&nbsp;jaký soulad částí s&nbsp;celkem může být v&nbsp;knize nebo básni, v&nbsp;níž mladý chlapec udeří obra podobného věži, přetne jej na&nbsp;dvě části, jako by&nbsp;byl z&nbsp;marcipánu? A&nbsp;jaký to&nbsp;popis bitvy, když tvrdí, že&nbsp;vojsko nepřátelské má&nbsp;milion mužů? A&nbsp;poněvadž proti nim stojí hrdina knihy, musíme uvěřit, že&nbsp;zvítězil svou odvahou. A&nbsp;co&nbsp;si&nbsp;máme myslet o&nbsp;lehkosti, s&nbsp;jakou se&nbsp;královna nebo princezna vrhne do&nbsp;náruče cizího potulného rytíře? Jen rozum člověka nevzdělaného a&nbsp;divokého může bavit příběh o&nbsp;velké věži plné rytířů, plující jako loď po&nbsp;moři, která je&nbsp;večer v&nbsp;Lombardii a&nbsp;ráno v&nbsp;zemích kněze Jana Indického i&nbsp;v&nbsp;jiných, o&nbsp;nichž nepíše Ptolemaeus a&nbsp;které neviděl Marco Polo!</span></p>
        <p class="chunk" data-nb-ref-number="37" data-nb-words="82" data-nb-chars="521"><span class="idea" data-nb-ref-number="38" id="idea38" data-nb-words="82" data-nb-chars="521">A&nbsp;kdyby mi&nbsp;někdo řekl, že&nbsp;spisovatelé píší úmyslně takové knihy, a&nbsp;že&nbsp;tedy nemusejí dbát na&nbsp;podrobnosti a&nbsp;pravdivost, řekl bych, že&nbsp;lež je&nbsp;o&nbsp;to&nbsp;lepší, oč&nbsp;se&nbsp;podobá pravdě, a&nbsp;více baví, když je&nbsp;přirozená a&nbsp;myslitelná; smyšlené příběhy musejí se&nbsp;přibližovat rozumu čtenářů, mají být psány tak, aby činily nemožné možným, zmenšovaly nehoráznosti, překvapovaly, udivovaly, vzrušovaly a&nbsp;stejnoměrně bavily; ale ten, kdo se&nbsp;vyhýbá pravděpodobnosti a&nbsp;skutečnosti, nedosáhne ničeho z&nbsp;toho; a&nbsp;na&nbsp;tom přece závisí dokonalost knihy.</span></p>
        <p class="chunk" data-nb-ref-number="38" data-nb-words="68" data-nb-chars="463"><span class="idea" data-nb-ref-number="39" id="idea39" data-nb-words="68" data-nb-chars="463">Neznám rytířské knihy, jejíž části by&nbsp;byly v&nbsp;ladu, vždy jsou sestaveny tak, že&nbsp;se&nbsp;zdá, že&nbsp;chtějí vytvořit nějakou chiméru nebo jiného netvora, ale nikdy podobu souměrnou. Mimoto jejich sloh bývá hrubý, hrdinné činy neuvěřitelné, milostné příhody necudné, chování drsné, bitvy zdlouhavé, myšlenky hloupé, cesty bláznivé; vůbec schází jim rozumné umění, a&nbsp;proto je&nbsp;nutné, aby spisovatelé rytířských příhod byli vypovězeni z&nbsp;křesťanského státu jako lidé neužiteční.“</span></p>
        <p class="chunk" data-nb-ref-number="39" data-nb-words="124" data-nb-chars="830"><span class="idea" data-nb-ref-number="40" id="idea40" data-nb-words="124" data-nb-chars="830">Farář, který jej pozorně vyslechl, usoudil, že&nbsp;je&nbsp;to&nbsp;člověk moudrý; proto mu&nbsp;pravil, že&nbsp;s&nbsp;ním souhlasí a&nbsp;že&nbsp;z&nbsp;téhož důvodu spálil všechny knihy dona Quijota; sdělil mu, jak je&nbsp;posuzoval, které hodil do&nbsp;ohně, které spálil; kanovník se&nbsp;jeho vyprávěním bavil a&nbsp;poznamenal, že&nbsp;přese vše nalézá na&nbsp;nich přece něco dobrého, že&nbsp;totiž svou látkou dávají chytré hlavě možnost, aby na&nbsp;nich ukázala sílu fantazie, když líčí zápasy a&nbsp;bitvy, odvážného hrdinu, jeho vlastnosti, jednání, úskoky proti nepříteli, jeho výmluvnost, zralost úsudku a&nbsp;válečnou pohotovost; nebo popisují smutný případ nebo veselý, nezvyklý příběh, krásnou dámu, počestnou, moudrou a&nbsp;chytrou, křesťanského, dvorného rytíře nebo nevychovaného, drzého žvanila, zdvořilého, hrdinného a&nbsp;bystrého knížete, líčí dobrotu a&nbsp;poctivost zbrojnošů a&nbsp;ušlechtilou dobromyslnost pánů.</span></p>
        <p class="chunk" data-nb-ref-number="40" data-nb-words="129" data-nb-chars="934"><span class="idea" data-nb-ref-number="41" id="idea41" data-nb-words="129" data-nb-chars="934">Při tom má&nbsp;možnost ukázat svoje vědomosti hvězdářské, zeměpisné i&nbsp;hudební vzdělání, znalost státních poměrů a&nbsp;často má&nbsp;příležitost osvědčit své čarodějnické umění; může vypsat chytrost Odyseovu, zbožnost Eneášovu, odvahu Achillovu, nehodu Hektorovu, proradnost Simonovu, přátelství Euryalovo, štědrost Alexandrovu, odvážnost Caesarovu, trpělivost a&nbsp;opravdovost Trojánskou, oddanost Zopyrovu, chytrost Catonovu a&nbsp;vůbec všechny vlastnosti, které činí dobré muže dokonalými, buď že&nbsp;je&nbsp;dá&nbsp;jednomu, nebo rozdělí na&nbsp;několik částí; a&nbsp;vypráví-li slohem zábavným a&nbsp;vymyslí-li to&nbsp;chytře a&nbsp;pravděpodobně, utvoří čaloun utkaný z&nbsp;mnohých krásných pásem, který po&nbsp;svém dokončení bude dokonalý a&nbsp;půvabný, který nejenom pobaví, ale také poučí; tento nezávazný způsob psaní dává spisovateli možnost, aby ukázal, je-li epikem, lyrikem, tragikem, komikem nebo čím v&nbsp;nejkrásnější a&nbsp;nejsladší vědě básnické, poněvadž epos může být složen veršem i&nbsp;prózou.“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_060.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>