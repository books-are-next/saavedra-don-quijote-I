<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
<body>
<div class="wordsection3">

<h2 class="mlpuroven1zvlastnipripady">CERVANTES A JEHO DON QUIJOTE</h2>

<p class="mlptextbez1radku">Cervantesův<a href="../Text/don_quijote_de_la_mancha_065.html#_ftn1" title="" class="pcalibre pcalibre1" id="_ftnref1"><span class="msofootnotereference"><span class="calibre18"><span class="msofootnotereference"><span class="calibre19">[1]</span></span></span></span></a>
„Důmyslný rytíř Don Quijote de la Mancha“ je parodií rytířských románů,
pomníkem renesančního myšlení, z něhož se zrodila naše doba, výrazem životní
moudrosti svého autora a výronem i ztělesněním národního ducha španělského.</p>

<p class="mlptext"><span class="mlpznakkurziva11b"><span class="calibre13">Je, pravím, parodií rytířských románů</span></span><span class="calibre13">. Tím je vlastně nejméně a pouze</span> svou
vnější formou, ač dlouhé věky nechtěly v něm vidět nic více a nic hlubšího.
Snad ani Cervantes nechtěl jím původně nic než zesměšnit jistý druh módních
románů a jistou formu soudobého romantismu; mínil poskytnout obecenstvu kus
zábavné četby. Tu by nebyl býval ani příliš původní, jak uvidíme. Sledujme
tento vnější tvar Cervantesova díla a prvotní jeho určení. Dovolí nám to
zasadit „Dona Quijota“ na určité místo evropského literárního vývoje, připomenout
určité vztahy a porovnat jej s příbuznými díly, jež mu předcházela. Až pak
přihlédneme blíže, k jeho významu vnitřnímu, a až pod nálepkou parodie rytířských
románů objevíme jeho tvář a pravou podobu, nebude už možno jej zařazovat,
srovnávat, měřit: bude tím, čím je, největším románem všech věků, nezařaditelným,
ježto jako naprosto původní, nesrovnatelný, nezměřitelný, nekonečně přesahuje cenou
a hloubkou, co bylo v jeho druhu stvořeno před ním a po něm.</p>

<p class="mlptext1">Veršované romány o báječném britském králi Artušovi a jeho
družině, dvanácti rytířích „Kulatého stolu“, jež ve dvanáctém a třináctém
století byly nejhledanější pochoutkou rytířského čtenářstva, ustupují od
čtrnáctého věku v celé Evropě románům prozaickým. V patnáctém století jich máme
už celou řadu ve Francii, Itálii, Španělsku i Anglii. Středověký rytířský
ideál, dříve než zajde za změněných podmínek společenského života, zazáří v nich
naposled a naposled okouzlí fantazii romantického čtenářstva. Ideál tento má
dva podstatné prvky: představu cti a představu lásky. Rytířský hrdina románový
je stálý, věrný, trpělivý a nenáročný v lásce, je oddán bezpodmínečně svému
králi nebo lennímu pánovi, dodržuje pevně dané slovo, brání slabé a bezbranné,
napravuje křivdy a dobývá si slávy bojem s mocnými a silnými. Od počátku romány
o Artušovi a jeho rytířích obsahovaly silný prvek nadpřirozený a zázračný: svět
obrů, černokněžníků, víl a oblud smísil se se světem rytířů, králů a jejich dam
a od čtrnáctého století nepravděpodobností, fantastičnosti a zázraků v románech
stále přibývá. Románový žánr rytířský nesl tak sám o sobě příčinu svého
rozkladu a smrti. Montalvův román „Amadis de Gaula“ z r. 1508, brzo přeložený
ze španělštiny do řady evropských jazyků a ve všech napodobený, označuje
vrcholný okamžik vývoje žánru. Španělé zaplavili během následujícího půlstoletí
svou vlast i Evropu nespočetným rodem nejfantastičtějších rytířských hrdinů,
jejichž jména defilují celým „Donem Quijotem“: Esplandián, Primaleon, Lisuarte,
Belianis, Felixmarte, Clarisel atd. Tito hrdinové zvučných jmen, nadlidských
hrdinství a skvělých lásek byli rázem miláčky exaltovaných myslí a něžných
srdcí. Ale směšnost na ně číhala! Výrazem doby přestal být už rytíř a počínal jím
být dvořan; pojetí rytířské cti se přestalo opírat o pevný základ mocné
společenské třídy a zbylo z něho něco lesklého, pozlátka k ozdobě hladkých
dvořanů, několik pravidel o umění líbit se, dosáhnout vážnosti mezi lidmi a přízně
mocných. Čestných jednotlivců nebylo snad o nic méně než dříve, ale nebylo už
společenské vrstvy, pro niž by čest byla životní řeholí. A stejně bylo tomu i s
představou rytířské lásky: cudný rytířský milenec románový, omdlévající brzo
bolestí nad hněvem své dámy, brzo blahem nad projevy její přízně, vždy skromný
a hotový k nejúžasnějším výkonům pro laskavé slovo své milé, neimponoval
renesančnímu dvořanovi, čtenáři „Decamerona“ a povídek Bandellových, který
dovedl jiným způsobem v lásce přijít k svému a pro nějž módní tehdy
platonizování bylo jen prostředkem, dobrým jako kterýkoliv jiný, aby se rychleji
dostal se svou dámou ke koncům neplatonským. A co společného měla s dobou
rodící se vědy, objevů zámořských a objevů Koperníkových, s dobou rodící se
kritiky a nové filozofie, s dobou vzniku moderních států a moderní racionální
politiky všechna ta bizarní fantastika, naroubovaná na osudy rytířských hrdinů,
složená z absurdních pověr, popisů zázračných a nepozemských krajů a bytostí a nadlidských
výkonů? Bavila dosti dlouho, ale svět kolem se rychle měnil a brzo působila na
mozky důvěřivosti zbavené a procitající skepsí poznamenané dojmem groteskní
nesmyslnosti a komiky, volající po parodii. „Don Quijote“ jakožto parodie je
jen posledním článkem vývoje, jehož počátek splývá se samými počátky renesance.
První, kdo výrazně uvedl do heroického světa rytířského komický prvek, byl Ital
<span class="mlpznakkurziva11b">Sacchetti</span>. Že kořeny španělské parodie
nalézáme v Itálii, není s podivem: v době, kdy ve Francii, Anglii i Španělsku rytířstvo
ještě skutečně žije, v Itálii, měšťanské a obchodnické, kde i v době svého květu
rytířstvo působilo dojmem z ciziny dovezeného zboží, je rytířská romantika
pouhou hříčkou obraznosti básnické, rytíř a jeho svět je pouhou pomůckou a rekvizitou
poezie. <span class="calibre13">Ve čtrnáctém století už uvádí
Sacchetti na scénu v jedné ze svých tří set novel směšnou figuru quijotovskou v
osobě Agnola di Ser Gherarda. Ale italskými předchůdci Cer-vantesovými ve
vlastním slova smyslu byli až Boiardo a Ariosto. Cervantes oba znal. Roland,
nejhrdinštější postava starofrancouzského legendárního rytířstva, je v Boiardově</span>
„Orlando innamorato“ (Zamilovaný R.; první úplné vydání je z r. 1495) nešikovným,
bázlivým a trapným milencem obratné pohanské princezny, která ho přehlíží; obří
a drsný hrdina, jenž v starofrancouzské Písni, která jej poprvé zvěčnila a z níž
vzešly všechny pozdější legendy o něm, ani jednou nevysloví ženského jména a umírá
v boji proti nevěřícím bez jediné vzpomínky na krásnou Audu, objevující se nato
na scéně Písně jen proto, aby ihned zemřela bolem při zprávě o smrti hrdinově,
je u Boiarda napořád obětován lsti pohanské princezny, jejíž chytrost je vlastním
nervem děje románového. Roland-hrdina křížových výprav, neznající ženy, pro
nějž dívky žalem umírají, pohrdajíce syny královskými, a Roland-otrok pohanské
dívky, jež ho klame, žebrák nesdílené lásky: mezi oběma jsou čtyři století,
oddělující normandskou velepíseň od fantazie Boiardovy. Ale je tu další věc: Boiardovi
chybí konstruktivní obraznost; není schopen zvládnout svou látku a spořádat
svůj básnický svět harmonicky; nemá snadnosti a půvabného vzletu: jeho
pohádková fantazie románová žádala by si křídel, ale ukáže se, že básník má
nohy z olova. Prakticky to znamená, že často vzlétne, chtěje s sebou čtenáře
odnést do říše zázraků, čar a divů, ale klesne k zemi a fantastický jeho svět
se rázem zazdá lichý, nesmyslný a groteskní. Kde není schopen stylu, Angelica
je slečinkovská a Roland pouhé gigrle. A tak se román Boiardův stává parodií
rytířských příběhů často i z nemohoucnosti básníkovy. – Jinak je tomu u hlavního
předchůdce Cervantesova, Ludovica Ariosta. Když počíná své epos, píše markýzi z
Mantovy, že míní jen „pokračovat v díle hraběte Boiarda“, což tu znamená
převzít Boiardovy hrdiny a rozluštit problémy jejich životů.</p>

<p class="mlpverse">„Le donne, i cavalier, i antiqui amori, <br class="calibre1"/>
le cortesie, le audaci imprese io canto…“</p>

<p class="mlptextbez1radku2">pějí verše „Orlanda furiosa“ (Zuřivého Rolanda;
první vyd. r. 1516). Ale identickou tuto látku, lásku dam a rytířů, dvoření,
zázraky rytířské cti a neuvěřitelná dobrodružství dovedl Ariosto jinak
zvládnout než Boiardo, a proto je i jiný ve své parodii. Ariosto uskutečňuje
touhu renesance po „čirém umění“, „čiré formě“; Ariosto je básníkem a ničím
více, ale tím chce být, jak nejčistěji to jde. O svět, skutečnost a svou látku
má výlučně zájem umělecký; to jest, jeho rytířstvo je říší zcela mimo tento
svět, je vesmírem fantazie, který si umělec sám od a do zet stvořil, který podle
zvůle rozkládá a znovu skládá, jímž absolutně disponuje. Toto osvobození
obraznosti od historie a skutečnosti, stvoření ryzí formy – bylo jedním ze snů
renesance. Ariosto jej uskutečnil. Avšak cítil, že svět obrazný nemá
skutečnosti mimo jeho vlastní mysl, neuvěřil mu a vyhradil si právo projevovat
o jeho ceně cynickou skepsi. Právo na ironii, jež si osobuje tvůrčí duch, který
si stvořil svůj umělecký svět, to jest umělý a neskutečný, a chvílemi jím
pohrdá jako každou jinou hříčkou, je jedním z nejosobitějších rysů Ariostových:
tu je kořen jeho ironizování rytířstva, hluboce patrně rozdílný od kořenů
parodie boiardovské. Boiardo nám ukázal Rolanda zamilovaného směšně a potupně,
ale snížil aspoň hodnotu jeho citů pro Angelicu, neboť jeho Roland se dvakrát
nechá svést lstivou Origillou; Ariosto vrátí Rolandovi lásku čistou a věrnou,
ale nechá ho z ní zešílet a vydá ho, bláznícího, veřejnému posměchu jako šaška.
Ariosto je jemnější, vtipnější a krutější. Boiardova Angelica je lstivá a lživá
ukrutnice, ale zůstává dcerou královskou, jíž se narodila; Ariosto jí vrací
dobrotu srdce, ale jen proto, aby jí, ideálu Rolandovu, Rinaldovu, Sacripantovu,
Ferraúnovu, dal se zamilovat do nicotného panoše a skončit jako ženě sluhy: „si
fa moglie di un povero fante!“ Boiardovi rytíři jedí na posezení po čtvrtce
koně a na dostřel luku lze je slyšet skřípat zuby; jsou směšní, ale jsou to
směšní obři. Ariosto nehledá těchto hrubých a obrovských efektů: ukáže zato s krutou
ironií na Rodomontovi, jak ze samé povahy potulného rytířství plyne, že potulný
rytíř je nutně anarchickou silou, duchaprázdnou a zvířecí. – Cervantes
Ariostovo dílo dobře znal: špatný španělský překlad španělský, jejž dal r. 1544
Girolamo de Urrea, chválil daleko přes míru. Úmysly Ariostovy nebyly ovšem
úmysly Cervantesovými. Ital nemínil svým dílem výslovně parodovat rytířstvo:
jeho ironie není systémem, ale jen občasným projevem neúcty k světu, jejž si
stvořil a jemuž není povinen přikládat víc důležitosti a vážnosti, než se mu
zlíbí. Ale Cervantes dobře uviděl těch několik skeptických úsměšků na ústech
Ariostových a neušel mu ironický nádech veršů podobných tomu, jímž italský
mistr provází výpočet nadlidských, zázračných výkonů svých rytířů, výkonů totiž</p>

<p class="mlpverse">„… chessi soli sanno fare…“</p>

<p class="mlptext2">Bezprostřední pobídku k dílu nalezl však Cervantes doma: z doby
kolem roku 1595 pochází anonymní španělské <span class="mlpznakkurziva11b">„Entremés
de los Romances“</span>, jež je tentokrát už zcela úmyslnou a důslednou parodií
hrdinů nesčetných romancí, v nichž od patnáctého století Španělé opěvují
epickou formu hrdinství a lásky rytířů a knížat svých i cizích. První sborník
romancí „Cancionero de Baena“ je z r. 1445 a druhá polovice století uviděla
celou řadu zpěvníků dalších. V „Entremés“ se ubohý sedlák Bartolo zblázní z romancí
a jme se směšně napodobit příběhy rytířských hrdinů: zde jasně vidíme, v čem
motiv donquijotský není původním majetkem Cervantesovým. Více než to! V prvních
kapitolách své knihy je Cervantes v zajetí postavy Bartolovy: Bartolovo
šílenství spočívá totiž v tom, že se každou chvíli pokládá za jiného ze známých
rytířských hrdinů, mění neustále svou totožnost a mele, páté přes deváté,
zlomky z nejrůznějších romancí. A stejně don Quijote na samém počátku svých
příhod není ještě sám sebou: když jej hospodské holčice obsluhují, cituje jim
na sebe slova, jež romance vypráví o Lancelotovi (k. II.); leže na zemi,
ztlučen kupci, má se za raněného Valdovína a volá jeho slovy (k. V.).</p>

<p class="mlptext2">Okamžikem, jenž stvořil pravého dona Quijota, byl onen, v němž
si Cervantes geniálně uvědomil, že don Quijote musí být pojat jako určitá,
velmi individuální osobnost a že svou původnost, svou vyhraněnou personalitu
nesmí během děje ani na okamžik ztratit: od chvíle, kdy se přestane mít, zač se
v šílenství svém má, tedy když nabývá rozumu, vzdává se osobnosti donquijotské
a vrací se do své civilní kůže lhostejného venkovského zemánka Alonsa Quijany,
nemá, co by více hledal na světě; nabývá rozumu a ztrací personalitu donquijotskou,
umírá. Mezi prvopočátkem románu, kde don Quijote je ještě Bartolem, a ostatkem
prvního dílu, kde je již sám sebou, je tudíž jistý rozpor. (Toť první nejednota
Cervantesova románu, sotva znatelná.) – V čem je don Quijote, jakmile začal být
sám sebou, směšnou parodií rytířů? Don Quijote je směšný z důvodu své vnitřní
nepružnosti. Don Quijote zařizuje svůj život podle ideálu doby dávno minulé a je
neschopen modelovat jej na podmínky doby současné. Don Quijotovo šílenství je
absolutnem roztržitosti. Je náměsíčníkem dvacet čtyři hodiny denně. Je směšný
tím způsobem jako milenec, jenž spadne do lože, poněvadž, hlavu k hvězdám,
vypráví měsíčku o své milé. Nadšení je vždy směšné, končí-li studenou sprchou,
čestná naivnost vždy směšná, je-li tahána za nos, i šlechetný idealismus, slouží-li
jeho exaltovaný hlasatel za strašáka, za nímž si kupčíci plní kapsy výnosem
jeho nadšení. Don Quijote je směšný, poněvadž je Roztržitým mezi roztržitými a jeho
roztržitost, jeho nedbání životní skutečnosti je pevně organizováno okolo
ústřední myšlenky, okolo jeho rytířského snu; proto se sledují s pevnou logikou
i jeho nehody a roste jeho směšnost: život čeká na každou příležitost, aby mu
zlomyslně nastavil nohu a vyvolal náš smích. Je to věčná hra rozporů: Don Quijote
se rozhodne pro rytířství, ale osud chce, aby to bylo v době, kdy rytíři jsou
už jen hříčkou básnické fantazie a divadelní veteší. Starý zemánek shání
brnění, ale život učinil jej chudým a dopřeje mu jen přilbici z lepenky. Vyjede
z domova, sní o vznešených princeznách a první ženy, jež potká, jsou běhny. Je sice
pasován na rytíře, ale uslyší, že jím nemůže být bez peněz a čistých košilí. „Jsme
sluhy božími na zemi a ramenem, jímž se stává skutkem spravedlnost,“ praví pastýřům
(XII), ale prvého ubožáka, jemuž poskytne svou nevítanou pomoc, přivede do
neštěstí a jinde brání světskému právu potrestat zaslouženě hrstku ničemů.
Hledá obry a nalézá jen mlýny a měchy vína. Chce zápasit s armádami a tluče do
stáda ovcí. Touží po přilbě Mambrinově, svět však už zná jen holičské misky.
Miluje ovšem, „neboť tak vhodné a přirozené je, že rytíři jsou zamilováni, jako
že nebe má hvězdy a jistě nebylo románu s potulným rytířem bez lásky, a kdyby
snad lásky vskutku neměl, neplatil by za pravého rytíře, ale bastardka, který
se dostal do pevnosti rytířstva ne dveřmi, ale zadem jako lupič a zloděj“
(XII), ale nenajde kol sebe vhodnějšího předmětu svých citů než hrubou selskou
holčici, páchnoucí cibulí. Nalézá kolem sebe v shodě s fantastikou románů plno
nástrah a kouzel, neustálé nepřátelství démonů a černokněžníků a je vskutku
bit, neustále bit, bit krutě, do krve a potupně, jenomže běhnami, pasáky,
hospodskými a slouhy. Zná z románů vítězné návraty hrdinů pokrytých slávou a očekávaných
láskou paní, ale vrací se domů uvězněn v kleci jako opice na odiv. „Don Quijote“
ukázal neslučitelnost romantického ideálu rytířského s rodící se moderní dobou,
směšnou absurdnost a neúspěšnost snu o dokonalé lásce a dokonalé cti ve
společnosti na jiných principech založené. „Don Quijote“ tím zabil rytířský
román: po jeho vyjití jediný z rytířských románů byl ve Španělsku znovu ještě
vydán („Caballero del Febo“ r. 1617 a násl.), žádný však nový už nestvořen. Do
té míry je dílo Cervantesovo tím, čím je v „Perských listech“ nazývá
Montesquieu ústy Peršana Riky: „románem, jenž ukázal, jak jsou směšné všechny
ostatní romány.“ </p>

<p class="mlptext2">Ale jiná otázka je, zda „Don Quijote“ zabitím rytířského románu
zabil rytířskost? Zda, když ukazuje směšnost, absurdnost a neúspěšnost
rytířského ideálu, ukázal či chtěl ukázat i jeho nešlechetnost a bezdůvodnost?
Juan Maruján v hlomozném čtyřverší naříká na úspěch „Dona Quijota“, jehož autor
byl „katovským nožem španělské cti“:</p>

<p class="mlptext2">„… del honor de España verdugo y cuchillo…“ A v Donu Juanovi
(XII) se Byronovi zdá, že „Cervantesův smích zničil pravé rámě – jeho vlasti;
zřídka od té doby – rodilo Španělsko hrdiny“. Slovo patří nikoliv nám, ale donu
Quijotovi: „Své úmysly řídím vždy k dobrým koncům, chci totiž činiti dobře všem
a zle nikomu. Povězte mi, Milosti, zda ten, kdo toto chce, toto činí a tímto se
zabývá, zaslouží být nazván hlupákem?“ (XXXII). A ještě jinde: „Od té doby, co
jsem potulným rytířem, jsem statečný, umírněný, štědrý, dvorný, odvážný, mírný,
trpělivý a snáším námahy, věznění a čáry.“ (L). A uprostřed výprasku: „Zajisté
mi mohou kouzelníci odejmout štěstí, ale ne vůli a ducha.“ Pro dona Quijota je
rytířství vyznáním víry; potupné bití snáší s pokorou a bezmála vděkem
mučedníků; svůj ubohý život činí vznešeným svým hlubokým, mystickým procítěním
heroismu. Neboť don Quijote je vskutku mystikem; proto ho farář, holič, neteř,
kanovník, nikdo nedovede přesvědčit o bláznovství jeho počínání; proto nakonec
převrací na svou rytířskou víru nás, jako na ni obrátil Sancha Panzu. Je
mystik, je směšný, je blázen a je nám drahý a to vše tvoří jednotu. Vzpomeňme
na tomto místě svaté jeho krajanky, Terezy Ježíšovy, a jak vysvětluje, proč
církevní kazatelé nemohou obrátit nevěřící hříšníky: „… jsou příliš rozumní
(Quijote je blázen) … jsou bez velkého plamene lásky k Bohu, jímž planuli apoštolové
(a Quijote), a proto hřeje málo jejich oheň…“ (Vida, XVI, 5). Vskutku, už během
prvního dílu počíná se náš smích zbarvovat nepřiznanou, pak přiznanou sympatií
k bláznivému rytíři, potom přichází láska, nakonec úcta. Kýváme radostně vévodským
manželům i všem ostatním, kdo si libují ve společnosti Quijotově, a jako oni
nevíme, „čemu se máme více divit, zda jeho bláznovství, nebo jeho moudrosti“.
Nebo jeho šlechetnosti a mravní čistotě, dodáváme, neboť to jsou další základní
rysy donquijotství. Cervantes si byl vědom této změny zájmu o hrdinu; snad i jeho
sympatie k nancyskému zemánkovi rostly při tvorbě jako naše při četbě: na
stavbě románu je to znát: druhý díl se značně liší od prvého, postavy a povahy
kol Quijota jsou hlouběji studovány a obšírněji představeny, aby se od nich
rytíř výrazněji odrážel, význam příhod jeho je širší a obecněji lidský,
parodizování rytířských knih je méně zdůrazňováno a don Quijote sice stále
směšný, ale aspoň, chvála Bohu, méně bit. (Toto je druhá nejednota Cervantesova
románu, patrnější nežli první.) Don Quijote je čím dál tím více tím, jenž se
zbláznil, protože absolutní vírou uvěřil v možnost lásky, dobra a pravdy a vydal
se je uskutečňovat. Jeho láska je bez nároků, neboť jí stačí k životu vidět
milou čtyřikrát během dvanácti let (XIII), jeho láska je cudná a jeho láska je
více než jeho život: zda neodpovídá v Barceloně, když, sražen k zemi rytířem
Bílého měsíce, je vyzván přiznat porážku paní své, Dulcinee, „hlasem zesláblým,
nemocným a jakoby zevnitř hrobu: Dulcinea z Tobosa je nejkrásnější žena na
světě a já nejnešťastnější rytíř na zemi a moje bezmocnost nesmí být na škodu
této pravdě: chopte se, rytíři, kopí a vezměte si můj život, když jste mi vzal mou
čest“ (2. díl, LXIV). Don Quijote přináší pomoc a úlevu všem nešťastným a neptá
se, zda si jí zaslouží: je soucitný bez výhrady, tedy jedinou pravou
soucitností: „… potulným rytířům nenáleží a nepatří zkoumati, zda zarmoucení,
spoutaní a potlačení, jež potkají cestou, jsou v tom stavu a té nouzi pro svou vinu
či pro svou zásluhu; rytířům náleží jen pomoci jim jakožto potřebným a dbáti
jejich neštěstí, a ne jejich ničemností“ (XXX). A don Quijote je mravně veliký,
ač chudý. Je směšná a dojemná zároveň ona scéna, kde se rytíř uzavírá v samotu
svého pokoje, stydí se před vévodu a vévodkyni, neboť má roztrhané punčochy (d.
2., XLIV). Snad by snesl samotu uprostřed bohatství, snad by snesl chudobu,
kdyby měl po boku alespoň Sancha. Don Quijote je však sám a chudý. Co lze ještě
dodat k obrazu bolestné jeho velikosti? Těsně před smrtí pošlape ho stádo
prasat (d. 2., LXVIII) … Ale umírá teprve, když je krutěji ponížen. Umírá, když
nabyde rozumu. Umírá, když dobrodružství v jeskyni Montesinově probudí v něm
pochybnosti o potulném rytířství, o ceně jeho ideálu; procitá ze šlechetného
bláznovství k rozumu a umírá bolestí &#160;z poznání, že ho svět není hoden…!</p>

<p class="mlptext1">Cervantesův „Don Quijote“ není tedy jen parodií rytířských
románů, ale je sám nejkrásnějším rytířským románem, jenž byl stvořen. Cervantes
nezabil rytířství, ale povznesl je a očistil. Zbavil ideu rytířskou všeho
přežilého a papírového: řinčivosti, okázalosti, touhy po neuvěřitelných
dobrodružstvích, zázraků, milostného fňukání. Zachoval vše, co v ní bylo vznešeného
a poetického: hledání pravdy, myšlenku sebeobětování pravdě a lásce,
statečnost, čestnost, cudnost citů. Vypracoval ji znovu v nový ideál, tentokrát
ne už vázaný na jedinou dobu a jedinou formu společenskou, ale schopný žít věky
a být ideálem ještě ve dvacátém století. Proto je <span class="mlpznakkurziva11b">„Důmyslný rytíř don Quijote“ rytířským románem
definitivním!</span></p>

<p class="mlptextbez1radku"><span class="mlpznakkurziva11b">Cervantesův „Don
Quijote“ je pomníkem renesančního myšlení.</span> I v tom smyslu mu nebylo
dlouho rozuměno. Jako měli Cervantesa za pouhého parodika rytířství, ač
rytířský ideál vypracoval k výsledné dokonalosti, stejně jej měli do nedávné
doby za člověka bez myšlenek, jejž netrápily palčivosti rodící se moderní doby,
ba za člověka reakce. Myslím, že v tomto omylu jsou za mnoho odpovědni
španělští myslitelé a literáti sami; zdá se mi, že nic nemůže více sloužit k jeho
udržení a zakořenění než názor na povahu španělského umělce, vyložený v „Idearium
español“, této bibli moderního španělství: Ganivet tam vykládá (str. 77 a n.),
že španělský spisovatel je bytostí povýtce spontánní, více než to, nevědomou, nevychovanou;
sedne-li k práci, neví, stvoří-li zázrak umělecký, nebo monstrum; je-li málo
nadán, není schopen ukrýt se za učenost neb naučenou znalost literárního
řemesla. Tu máme tedy Cervantesa-nevědomce! Před několika lety (r. 1923) Ital
Cesare de Lollis tuto teorii rozvedl celou knihou: jeho „Cervantes reazionario“
představuje nám španělského autora jako typického žáka jezuitů a výlupka Tridentského
koncilu; chybělo mu prý sto procent kritického smyslu (str. 184); kdyby prý
místo romanopisce byl učencem, byl by psal latinské traktáty o „příčinách zkázy
mravů“ a „výchově křesťanské ženštiny“. Tudíž „Cervantes-buon uomo, povero uomo
che tutti sanno“, brach Cervantes, duchem chuďas, jak všichni vědí! – Ale
naproti tomu už r. 1905 v kratičké své „Cultura literaria de Cervantes“
Menéndez y Pelayo u Cervantesa odkrývá, trochu ovšem vágně, „ono vysoce lidské
a aristokratické duchovní založení, jež měli všichni velcí mužové renesanční“
a r. 1920 Toffanin v „La fine del Umanesimo“ (Konec humanismu) shledává, že po
Tassovi a s větším úspěchem než on Cervantes luštil velký problém humanistů,
vztah fikce a skutečnosti, poezie a historie, jak tehdy říkali; ba r. 1926 Américo
Castro ve své ostatně krásné knize „El pensamiento de Cervantes“ (Myšlení C.)
chce mermomocí mít z Cervantesa vysloveného straníka Erasma Rotterdamského.</p>

<p class="mlptext2">Celý problém je, myslím, velmi často špatně kladen. Argumenty
pohrdačů, například že, jak i z „Dona Quijota“ patrno, Cervantes věřil v astrologii,
po mém smyslu málo platí: Cervantes nebyl astronom, aby se byl astrologií
odborně a hluboce zabýval a aby potom jeho názor o ní nám něco říkal o něm; měl
o ní průměrné a neodborné vědomosti člověka své doby a měl v ni běžnou víru své
doby, sdílenou mnoha muži, kteří se s ní blíže než on seznámili, a měli tudíž
více důvodů pochybovat o ní a jejichž učenost a rozumovou hodnotu přece nikdo
popírat se neosmělí. Ale stejně málo znamená i horlivost Castrova v sbližování
Cervantesa s Erasmem: jak tvrdit, že v tom či onom je Cervantes přímým žákem Erasmovým,
a tedy mužem reformy náboženské, nelze-li vůbec dokázat, že Cervantes Erasmovy
spisy znal, ba, lze-li spíše dokázat opak, neboť by bylo opravdu zázrakem, aby
se civilní osoba dostala nějak ve Španělsku ke knihám Erasmovým, když je přece
už r. 1559 dává papež Pavel IV. šmahem na index! Příbuznost Cervantesa a reformace
se dá těžko prokázat. Předpokládat s Ortegou y Gassetem, že Cervantes straníkem
reformace byl, ale tajným, přirovnávat jej k Descartovi, jenž svou filozofií
vědomě ničil teologii, ale aby se uchránil pronásledování, vyhlašoval svůj
systém za pouhou hříčku k ukrácení dlouhé chvíle a zvát pak chování
Cervantesovo „heroica hipocresia“, hrdinská přetvářka, je vtipné, ale těžce
zdůvodnitelné. Nač chtít mermomocí velkého Španěla přivlastnit té či oné
straně? Musí být snad skutečně v té či oné škatulce, aby byl tím, čím je? Zdá
se mi, že jedině správné je vzít „Dona Quijota“ a říci: tento názor, neříkejme
jezuitský, ani reformační, autor vyslovuje! Nikdo, myslím, po přečtení románu
Carvantesova nepochybuje, že je jeho muž věřící a zbožný; hledat na důkaz toho
výslovné citáty, je nesmysl: výslovně to nikde nestojí a přitom to plyne z každé
stránky. Ctí svaté a rád by, aby jeho hrdina měl něco z jejich mravní velkosti:
je scénou dojemnou a plnou smyslu ono setkání dona Quijota s několika sedláky,
nesoucími pro svůj kostelík čtyři svaté potulné rytíře křesťanské, Jiřího,
Martina, Pavla a Jakuba Maurobijce: „Za dobré znamení pokládám, bratři, že jsem
viděl, co jsem viděl, protože tito svatí rytíři vyznávali, co já vyznávám,
totiž řemeslo válečné; jenže na &#160;rozdíl ode mne byli svatí a bojovali pro věci
božské, a já jsem hříšník a bojuji pro věci lidské. Oni dobyli nebes silou
svých paží, neboť nebes dobýt lze, já však až do nynějška nevím, čeho dobývám
svým utrpením…“ (2. d., LXIII). Ale přitom je Cervantes i pln ironie: tu píchá
špendlíčkem víru v zázraky, onde vnějškovost a přemíru modliteb a vnějších
znamení víry. Dvě scény alespoň! V prvním dílu (kap. XIX) prožene don Quijote
po poli zakuklené kněze, vezoucí stvolu do Segovie; je to jedna z mála jeho
prvních příhod, kde není zesměšněn a bit; za koho pokládal don Quijote kněze
přistrojené a vedoucí si podle pravidel ceremoniálu? „Za samotné satanáše z pekla.“
Je kus Cervantesovy ironie pro vnější obřadnictví církevní v těchto slovech Quijotových,
vysvětlujících padlému bakaláři Lópezovi, proč byl napaden: „Vina byla v tom,
že jste přicházeli v noci, zahaleni v ty rubáše, s planoucími pochodněmi, v modlitbách,
v smutku, takže jste se skutečně podobali věci špatné a z onoho světa.“ V kap.
XXXI 2. dílu Cervantes téměř odkládá svou zdržlivost občana klasické země svaté
inkvizice: to když nám představuje onoho nesympatického pátera vévodské rodiny,
jenž haní donu Quijotovi jeho ideál a pokusí se svést Sancha ke zradě pána: byl
to „vážený kněz z těch, co spravují domy kněžské; z těch, co nenarodivše se
šlechtici nedokáží naučit šlechticky si vést ty, kteří šlechtici jsou; z těch,
kteří si přejí, aby velikost velkých se měřila podle úzkého jejich ducha“.
Tomuto knězi dá don Quijote pernou lekci o dobrých činech a dobrých úmyslech a Sancho
pernou lekci o věrnosti (XXXII). A poslední větička této scény poví mnoho o Cervantesovi:
vážený páter „přestal mluvit, přestal jíst a odešel…“ Co je tedy Cervantes?
Upřímný, věřící křesťan, který nemiluje pokrytce v církvi, jako je nemiluje
mimo ni, který odmítá příliš církevního dogmatismu, příliš pompy, ceremonií a zevních
praktik. Myslím, že to nestačí, aby si ho hned mohl přivlastňovat tábor
reformace, a na tom ostatně nezáleží. Stačí to však k vyvrácení de Lollisova
předsudku o Cervantesovi-tmáři. Cervantes je i zde synem své doby, je
humanistou, hledá podstatné, odmítá vnější, chápe úsilí o zvnitřnění víry a je
schopen kritiky též in rebus ecclesiasticis. Je to veliký, sympatický
renesanční katolík, ne nepřátelský opravám v církvi.</p>

<p class="mlptext2">Cervantes je hluboce synem své moderní doby svým naturalismem.
O tom několik slov nyní. Ve shodě s velkými duchy renesance je Cervantes
přesvědčen o harmonii, kráse a dobrotě přírody: tato myšlenka harmonie přírody
se stala brzo myšlenkou zákonitosti přírody, z ní se zrodila touha poznat tuto
zákonitost a prostřednictvím té i veškerá naše moderní věda a filozofie.
Myšlenka Přírody nenahradila u něho dosud, jako u mnoha filozofů z renesance
vyšlých, myšlenku Prozřetelnosti a Boha; u něho je Příroda „správcem, Bohem ustanoveným“.
V prvním dílu (kap. XI) líčí don Quijote pastýřům zašlý „zlatý věk“: „Šťastný
to byl čas a století šťastná…“ Tu Cervantesův naturalismus jasně vystupuje:
zlatý věk byl zlatým, poněvadž v něm od přírody dobrý člověk šťastně žil, nechávaje
se vést svou přirozeností jedinou; pravda a blaho byly na počátku, neboť na
počátku byla příroda a ne nepřirozená pouta společenská a jiná, jež na sebe později
člověk uvalil. Z téže lásky k přírodě je vysvětlit zjevnou náklonnost Cervantesovu
k bukolismu a pastorále, která se objevuje v „Donu Quijotovi“ velmi často,
zvláště v povídkách do románu vsunutých (příběhy o pastýřce Marcele, krásné Dorotei
aj.), a která nikterak není u něho pouze literární módou doby, diletantskou
hříčkou. Cervantesův naturalismus, naivní v jeho lásce k legendárnímu „zlatému
věku“, odívá jinde překvapivě moderní formy: co je pro něj mravnost? Mravnost
je „hygiena duše“: Tento výraz zvoní devatenáctým stoletím. Proč je právo na
svobodu nezadatelné a proč pomáhá don Quijote zajatým galejníkům? Poněvadž
svoboda je přirozeným darem a příroda nečiní nikoho otrokem: „Zdá se mi kruté dělat
otroky z těch, jež Bůh a příroda stvořili svobodnými…“ (XXII), praví rytíř při
pohledu na průvod galejníků. Všimněme si také, jakým způsobem don Quijote
trestá hříchy, křivdy a urážky, trestá je hned, na místě, jako Bůh a příroda,
neprodlévá, neokolkuje, neodkládá a nevleče proces jako spravedlnost zákoníků a
soudců. Je to fakt tak nápadný na donu Quijotovi, že dal už před lety
Ganivetovi, a nedávno Unamunovi, příležitost k výmluvným tirádám o dvojí spravedlnosti.
Proč konečně don Quijote doufá, že Sancho, ač nevzdělaný prosťáček, bude
vladařem dobrým a nemýlí se? (2. d. XLI). Poněvadž vidí, že Sanchův přirozený
rozum je nepoškozen a nezfalšován, Sanchovi nechybí „naturaleza bien concertada“,
přirozenost dobře laděná!</p>

<p class="mlptext1">Svým naturalismem byl Cervantes na výši své doby; je více
než zjevné, že se jejími otázkami zabýval a výtka nedovzdělanosti a zpátečnictví
nemá u něj opodstatnění. Ale ovšem, naturalismem byla proniknuta renesance celá
a neměli jsme dosud důvod obdivovat originalitu Cervantesova myšlení. To proto,
že Cervantes byl ne filozofem, ale umělcem. Hledejme, čím se renesančnost jeho
vyjádřila v jeho umění a suďme jeho velikost jen podle toho! Robertelliho
kritické vydání Aristotelovy „Poetiky“ z r. 1548 klade znovu před renesanční
umění problém vztahu umění a života, poezie a historie, řečeno aristotelsky.
Tatáž otázka vášnivě zajímá veškerý katolický kulturní svět po Tridentském
koncilu: vedle úsilí katolické Protireformace o nové sloučení a syntézu umění a
života, kultury a morálky, běží o vzkříšení staré duchovní harmonie
středověké. Tasso svým dílem antinomie nerozřešil: jeho rytířský svět nemá nic
společného s životem a náleží výlučně světu fantazie; tassovská ironie problém
nadhazuje, ale neluští. Úloha čekala na Cervantesa: pochopil, že nové
rozluštění problému je nemožné na základě existujících uměleckých kategorií a forem;
nepokusil se o dílo čiré fantazie jako Tasso, nespoutal se hranicemi
Aristotelovy Poetiky, konstruované na ponětí žánru heroického (na Homérovi) a ponětí
tragédie; stvořil si nový žánr, žánr románu. To byl jeho geniální tah. Román je
v podstatě nepřítelem žánru heroického, neboť je z podstatné části tragikomedií.
„Don Quijote“ je jí zcela patrně a antinomie poezie a života je tu položena a luštěna
v antinomii dona Quijota, plného heroických, bláznivých snů, a světa, krutě se
mu vysmívajícího, nebo na antinomii chimérika Quijota a realistického Sancha;
Cervantes se nerozhoduje pro Quijota, ani pro Sancha, pro chiméru ani pro
skutečnost, ale doplňuje jednu druhou (není-li stesk Quijotův po nepřítomném
Sanchovi, odešlém vladařit, symbolickým znamením, že patří nerozlučně k sobě a skládají
dohromady jedinou pravou skutečnost?), harmonizuje obě. <span class="calibre13">Zde je jádro Cervantesovy revolučnosti a jeho význam jakožto člověka
renesančního: položil si hlavní problém renesančního umění a rozluštil jej geniálně
stvořiv nový žánr, žánr tragikomický, román. Románem dal novověku nejcharakterističtější
jeho literární formu. A kdo dovedl stvořit moderní formu, měl i moderního
ducha.</span></p>

<p class="mlptextbez1radkui">Cervantes, jakožto tvůrce žánru románového, je z tvůrců
moderních kulturních forem. Je z velikých, původních dělníků renesance.</p>

<p class="mlptext2"><span class="mlpznakkurziva11b">„Don Quijote“ je výrazem životní
moudrosti svého autora a výronem i ztělesněním ducha španělského.</span> „Byla
doba v dějinách Španělska, kdy nechtěli uznat hloubku dona Quijota; v té době srdce
Španělska bilo nejmenším možným počtem úderů za minutu“, praví profesor Ortega
y Gasset v „Meditaciones del Quijote“ (Úvahy Quijotovy). Běží zde o třetí druh
zneuznávání díla Cervantesova. Doba, o níž Ortega mluví, je doba restaurační
monarchie španělské, druhá polovina devatenáctého století, doba pozitivismu: je
maloměšťácká a nemá smyslu pro náboženství a filozofii, evropský duch cepení,
krmen smutnou učeností pozitivistů a „vědeckými“ romány naturalistickými,
ovzduší je šedé, chladné, bez nadšení a nejsou kladeny jiné ideály než vědecké
a takové, které nejbližší chvíle splňuje; optimismus realismu vědeckého i uměleckého
vydává mrtvolný puch. Ve Španělsku se daří býčím zápasům, rodinným románům,
operetním zpěvačkám a Nuñezovi de Arce, básníku s nohama ze železobetonu. Na „Donu
Quijotovi“ je nejvíce ceněno, že ve všem, kromě svého hrdiny, zrcadlí věrně
svou dobu.</p>

<p class="mlptext2">Klid je násilně přerušen rokem 1898 a španělsko-americkou válkou.
Když 3. července u kubánského Santiaga zmizela pod vodou Tichého oceánu vlajka
španělského loďstva a pak bylo mírem v Paříži zpečetěno vítězství amerického
peněžníka nad potulným rytířem kastilských plání, techniky nad bravurou,
civilizace nad kulturou a poražení hidalgové octli se zase ve vlastní zmenšené,
zbídačelé a příliš ponížené vlasti, hispánská rasa se celá zastavila na
bolestné křižovatce, aby se tázala po své vlastní duchovní podstatě, vysvětlila
si své poslání ve světě i v historii, pokusila se ospravedlnit si svůj život a dala
hispánskému dění nový smysl. Velcí dělníci této obrody, pokorně se hlásíce k národní
pohromě, nazvali se „generací 98“. Tato bolestná generace, která stvořila
dnešní velké kulturní Španělsko, počala ostatně omylem. Neboť prvním jejím
bezradným voláním bylo „Zabte staré Španělsko“, staré Španělsko, jež prohrálo
válku! Vyžeňte ze země dona Quijota! Na dvojí klíč zamkněte hrob Cidův! Omyl
netrval dlouho, naštěstí. Generace hledačů pravdy rozpomněla se záhy na slova
Ganivetova:</p>

<p class="mlptext2">„Noli foras ire; in interiore Hispaniae habitat veritas.“ To
jest: obrodit se můžeme jen vlastní silou. Touto silou ukázal se být duch donquijotský.
Don Quijote je klíčem ke generaci 98, všichni její členové studují otázku
quijotství. Hlubokou národní charakterističnost dona Quijota nadhodil v „Idearium
español“ už duchovní otec generace, nešťastný Ganivet. Myšlenku prohloubil a dokázal
však už Unamuno v slavném svém komentáři k románu Cervantesovu, „Vida de Don
Quijote y de Sancho Panza“ (Život D. Q. a S. P., 1905): zde předpokládá skutečnou
existenci manchského rytíře i jeho zbrojnoše a vykládá smysl jejich
bláznovství. Po Unamunovi přední kritik generace Azorám jde v „La ruta de Don
Quijote (Cesta D. Q.) po stopách manchského rytíře a na místě ověřuje cesty,
města i vsi, krčmy, průsmyky a lesy pustiny Montielské, kudy bludný hrdina
vozil svůj posmívaný sen. V knihách esejů J. En Rodóa, „Arielu“ 1900 i „Motivos
de Proteo“ 1909, ožívá znovu antiteze dona Quijota a světa, vlasti duchovní,
říše to křesťanské lásky a vyrovnané krásy a života hmotného a utilitárního. V
románech Pia Barojy téměř vždy spolu bojují Kalibán a Ariel, hmota a duch, don
Quijote a Gines de Pasamonte: Baroja v románech o bláznivém géniovi-vynálezci,
šaškovském profesoru Paradoxovi, o „cestě k dokonalosti“ žebráka Ossaria i ve
filozofické knize „Arbol de ciencia“ (Strom poznání) rozvíjí týž protiklad
bytosti romantické (romántico) a bytosti rozumové a praktické (discreto),
člověka kulturního a člověka jen civilizovaného, tvora duchovní intenzity a tvora
praxe a činu. A José Ortega y Gasset vyšel v „Meditaciones del Quijote“ z románu
Cervantesova, aby podal řadu vynikajících úvah o španělské povaze, španělské
národní kultuře a národním umění.</p>

<p class="mlptext2"><span class="calibre13">V čem spočívá hluboká
národní výraznost povahy Quijotovy, co z něho učinilo velký symbol španělství?
Unamuno ve své „Vida“ srovnává dona Quijota s velkým národním svatým, Ignácem z
Loyoly, a odkrývá u bláznivého rytíře táž symbolická gesta a činy jako u mariánského
rytíře: jako Quijote i Loyola byl sveden četbou knih a nedbaje rad přátel,
vydal se jednoho dne na cestu, provázen pouze sluhou, uskutečňovat slavné
výkony svatých, o nichž se dočetl v „Životech otců“.</span> Pasován na rytíře,
don Quijote probdí první noc po obřadu podle rytířského zvyku na stráži u svých
zbraní (kap. III.); podle téhož zvyku bdí o Vánocích 1522 Loyola, nově přijat
za vojáka Kristova, na stráži před obrazem Matky boží. První, na koho na cestě
za slávou bláznivý rytíř v světě padne, jsou dvě nevěstky, i má je za dámy a ony
mu slouží při pasování; tak vypráví i životopisec Loyolův, P. Rivadeneira, že
se Loyola v Římě stýkal s veřejnými ženštinami a vracel je životu pravému; a to
nebránilo cudnosti obou rytířů, neboť don Quijote nikdy ženy neobjal a Loyola zamezil
r. 1547 účasti žen ve svém řádu. Ba i dobrodružství na břehu Ebra, z něhož don
Quijote vstoupí do člunu bez vesel, aby se jím dal zavézt, kam Bůh pokyne (kap.
XXIX, 2. d.), nalézá obdobu u Loyoly, jenž „klidu, ba rád a vesel v duchu“
chtěl v Ostii usednout do loďky bez vesel a kormidla a zmizet na moře, promluví-li
k němu Bůh hlasem papeže. A zda se don Quijote sám nesrovnává se svatými rytíři
církevními ve scéně, už zmíněné (kap. LVIII. 2. d.), když potkává kastilské
sedláky, nesoucí jejich sochy? Unamuno neváhá řadit dona Quijota v záchvatu
lásky a obdivu pro vznešenost jeho marného hrdinství mezi národní světce: jako
oni pracoval nadšeně a bez odměny, toužil cudně po lásce boží i lidské a trpěl
bez nářku; jako Kristus byl vydán na posměch davu: tabulka „Toto je don Quijote
de la Mancha“, již mu přivěsili na záda v ulicích Barcelony, byla jeho „Ecce
homo“: Ejhle, blázen! A co především spojuje vnitřně dona Quijota se svatými
jeho země a celým jeho národem? Co vyvábilo dona Quijota z jeho vesničky do
světa? Oč prosili svatí Boha a co v něm chtěli nalézt? Čemu po staletí Španělé
obětovali krev svých synů, jaké otázce po staletí věnovali své myšlení? Jaké je
ono zázračné slovo, okolo něhož se točí duchovní svět španělský?</p>

<p class="mlptext2">Tím slovem je: nesmrtelnost. Neboť věčným dědictvím Španělů je
jejich individualita, totiž síla citu, jímž se Španěl cítí jiným než ostatní
lidé, energie, s níž si staví dogmata a tvrdošíjně se v nich uhnizďuje. Každý
negramotný sedlák a voják cítil se za doby velikosti španělské ve Španělem a &#160;poslání
jejich krále jim bylo vyšší než národům jiným a že mezi miliony Španělů, on,
Juan nebo Pedro, je před tváří Boha i lidí Španěl obzvláště pravověrný a posláním
pověřený. Zde a nikde jinde hledejme mravní důvody conquistadorství: Cortès nebyl
vrahem a následníkem lupičů, jak jej nazval Heine, byl conquistadorem, to jest
španělským vojákem, jenž se v čele hrstky vydal na nekonečné výboje z přirozené
nutnosti dobývat a ukázat světu, co velikosti se skrývá pod zdánlivou jeho
nepatrností. Loyola si neuložil menší tažení než Cortès a nevydal se na ně s větší
družinou: vytáhl sám, a přece chtěl vrátit své církvi miliony odpadlých duší: i
on byl conquistadorem, ale království božího. Ze španělského individualismu
neplyne jen duch conquistadorský; plyne z něho především ona typicky španělská
touha po nesmrtelnosti osobní, po věčném zachování přecenné individuality,
žízeň, projevující se v tom, co se zve španělským „kultem smrti“: toto uctívání
smrti nalézáme ve verších prastarých básníků španělských, Manriquea a Luisa de León;
setkáváme se s ním v básních svaté Terezy Ježíšovy a svatého Jana z Kříže; před
věky hlásal je ve své soustavě latinský filozof ze Španělska, Seneca; dnes žije
v španělské lásce k obrazům smrtelného tažení Ježíšova a v oblibě býčích
zápasů.</p>

<p class="mlptext2">Cervantes byl Španěl, don Quijote jím je. Jako jeho
conquistadorští blíženci vojenští, jako jeho duchovní bratři, svatí a národní
básníci, i on je veden k životu hrdinskému touhou po nesmrtelnosti. Jeho
cudnost mu zamezila ožít v dětech. Jeho touha po nesmrtelnosti stala se pak
celá vášní heroickou, boje o nesmrtelnou slávu. Zdali krátce před smrtí, když
se vracel poražen z Barcelony domů a musel se vzdát svého rytířského snu,
nenalézáme v životě pastýřském novou iluzi a nový prostředek k dosažení věčné paměti
(2. d., k. LXVII)?</p>

<p class="mlpverse">„Hacernos eternos y famosos…“</p>

<p class="mlptext2">Učinit se věčnými a slavnými, tu je deviza španělského donquijotství.
Ale v donu Quijotovi se dostává španělské národní úzkosti formy vysokého,
čistého ideálu, schopného platit pro veškeré lidstvo. Je málo nazvat, jako
učinil Unamuno, donquijotství jedinou hodnou filozofií španělskou: „V díle
fraškovitých žertů zhustil se plod našeho hrdinství; v díle fraškovitých žertů
zvěčnila se dočasná velikost našeho Španělska; v díle fraškovitých žertů se
vyjadřuje a shrnuje naše španělská filozofie, jediná opravdu a hluboce
španělská; dílem fraškovitých žertů dobrala se duše našeho národa, která se
vtělila v člověka, až propastí tajemství života...“ (Vida, kap. LVI). Don
Quijote není jen „živoucí symbol ušlechtilosti duše kastilské“, jak v jiné
knize své Unamuno praví, je symbolem ušlechtilosti lidské vůbec. Je
individualizací duše národní, ale mluví k celému lidstvu: Neumírej, věř a tvoř
pravdu! Abys neumřel, nehleď štěstí hmotného, ale dobuď si věčné památky a slávy,
postav ideu sebe sama nad její dočasné vtělení, památku, jež po tobě zůstane,
nad blaho a taž se v každém okamžiku sám sebe: Co si o mně myslí Bůh? A nenech
si ujít příležitost stát se nesmrtelným šlechetnou smrtí, neboť starý básník
praví:</p>

<p class="mlpverse">„… Aquella liberta esclarecida<br class="calibre1"/>
Que en donde supo hallar honrada muerte<br class="calibre1"/>
Nunca quiso tener mas larga vida.“ (Quevedo)</p>

<p class="mlptext2">(„Slavný cit svobody, jenž si nikdy nepřál dalšího života tam,
kde mohl nalézt se smrtí i čest.“) </p>

<p class="mlptext2">Věř a nechť tvá víra je vášní ustavičnou a neuhasitelnou. Ať
tvoje víra v krásu si nežádá důkazů: don Quijote také bojoval o takovou víru,
když vyzval kupce, aby prohlásili Dulcineu za nejkrásnější ženu světa, aniž ji
viděli (k. IV.); ať tvoje víra v dobro není zviklána lidskou bídností: don
Quijote byl tisíckrát zmučen a pohaněn lidmi, a nepřestal věřit ve šlechetnost.
Tvoř pravdu, neboť to jest tvým posláním na zemi, a neostýchej se pokládat se
za nástroj boží; don Quijote pravil: „Jsme vykonavateli boží vůle na zemi a rameny,
skrz které se na světě skutkem stává boží spravedlnost.“ (k. XII.).</p>

<p class="mlptext2"><span class="calibre13">Don Quijote byl blázen,
poněvadž byl sám. Ale bláznovství přestává být bláznovstvím, stane-li se stavem
obecným. Běží o to, nakazit donquijotstvím lidi rozumné! Sancho je toho příkladem
a obrazem, Sancho, jenž opustil ženu a děti, aby následoval Quijota, Sancho,
rytířův ohlas, do</span><span class="calibre13">plněk a žák; vyšel
z domova, aby se obohatil a stal vladařem, ale ze stálých pochyb a hádek s donem
Quijotem rodila se jeho víra, až došla oněch jasných výrazů: „… k dobrému
pánovi jsem se přidal a už po měsíce putuji v jeho společnosti a měl bych být
jako on, dopustí-li Bůh“ (k. XXXII, 2. d.), praví Sancho k páteru, který ho na
vévodském dvoře chce odloučit od rytíře. A „To byl můj osud a má nehoda; nemohu
jinak, musím za ním; jsme z téže vsi; jedl jsem jeho chléb; mám jej rád; je vděčný;
dal mi své osly a, zvláště, jsem věrný…,“ praví k vévodkyni. A kdo jiný než
Sancho zvedá u smrtelného lože dona Quijota ze země rytířský sen, umírajícím
pohozený, kdo jiný stává se novým Quijotem, když starý nabyl rozumu a umírá?
Sancho, na víru obrácený Sancho zůstává sám, aby pokračoval v díle: „Ach
neumírejte, můj milostivý pane, ale poslechněte mé rady a žijte mnoho let…
Neleňte, opusťte lože a půjdeme na venkov oblečeni za pastýře, jak jsme si
umluvili… A umíráte-li zármutkem, že jste byl přemožen, sveďte to na mne…“
(kap. LXXIV, 2. d.)</span></p>

<p class="mlptext2">Jako don Quijote Sancha Panzu, Unamuno chtěl by nakazit celý
svůj národ, ba celý svět vášnivou závratí quijotství, propastnou poezií fanatické
víry, lásky a věrnosti. Vzhůru za Hvězdou k hrobu bláznovu! Vzhůru k svaté
křížové výpravě osvobodit božský hrob Rytíře Šílenství z moci ctitelů Rozumu!
Bojíte se smíchu a rytířovy směšnosti? „Je to odvaha, která nám nejvíce chybí:
odvaha vzdorovat směšnosti. Směšnost je zbraní, kterou hrozí všichni mizerní
bakaláři, bradýři, faráři, kanovníci a vévodové, kteří chrání a ukrývají hrob
Rytíře Bláznovství. Rytíře, který byl směšný celému světu; ale ani jednou za
života neučinil vtip. Měl duši příliš velkou, aby rodila vtipy. Byl směšný – svou
vážností.“ (Vida, úvod.)</p>

<p class="mlptext2"><span class="calibre15">Když kdysi druhové Unamunovi
vydali heslo „europeizar España (evropeizujte Španělsko), Unamuno</span><span class="calibre13"> odvětil jim opakem: „españolizar Europa“:
Španělé, spaste Evropu duchem dona Quijota! Na to snad odpovíme, že tento
výlučný hispanismus, ač do sebe nemá nic imperialistického, je
neuskutečnitelným paradoxem; řekneme, že je marným plýtváním sil, nechat se na
každém kroku trestat světem pro naprostou nekonformitu společenskou a trpět marným
hrdinstvím jako náš rytíř, jenž je od počátku určen k tomu, aby zemřel žalem,
až procitne k rozumu, a jemuž se nikdy ani na okamžik nepodařilo vejít v opravdový,
iluzí nezastřený styk s realitou. Bude nám odpověděno, že přece realitou v životě
potulného rytíře byli obři, ne mlýny: jeho šlechetné šílenství bylo realitou
nejskutečnější a nejbožštější. Na to ovšem již nemáme odpovědi a pouze
konstatujeme, že zde jsme v nejhlubším bodě španělského antirealismu,
španělského nihilismu a španělské etičnosti zároveň.</span></p>

<p class="mlptext2">Ale jisté je: donquijotismus je myšlenkou velikou. Jeho obsah jsme
určili výše. Je vítězstvím věčnosti nad neměnností, ideálu nad realitou, ducha
nad hmotou, je porážkou yankeeského Mamona a triumfem kleriků. Pokud
hispanismus je totéž, co quijotismus, lidstvo může se cítit voláním „pošpanělštěte
Evropu“ jen poctěno a v donquijotismu vidět lekci duchovního rytířství, o to
vznešenější, oč méně uskutečnitelnou.</p>

<p class="mlpdopispodpisi">Václav Černý</p>
</div>
</body>
</html>