<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">KAPITOLA V.,<br class="calibre1"/>
<span class="mlpznakkurziva11b"><span class="calibre24">kde se pokračuje v líčení nehod našeho rytíře.</span></span></h2>

<p class="mlptextbez1radku"><span class="calibre13">Když viděl, že se
nemůže hnout, rozhodl se, že užije svého obvyklého pomocného prostředku, že si
totiž vzpomene na nějaké místo ze svých knih; i vzpomněl si, blázen, jaký byl,
na Baldovína a markýze z Mantovy, když ho Carloto nechal zraněného v horách:
historie, známá dětem, běžná chlapcům, prohlašovaná za skutečnou dospělými, a přitom
všem stejně vylhaná jako zázraky Mohamedovy.</span></p>

<p class="mlptext2">Ta historie, zdálo se mu, se hodila na jeho nynější stav a začal
se tedy válet po zemi jako by z hrozné bolesti a slabým hlasem opakovat slova,
jež prý pronesl v lese onen zraněný rytíř:</p>

<p class="mlpverse">Kde jsi skryta, moje paní, <br class="calibre1"/>
nebolí tě bolest má?<br class="calibre1"/>
Možná, že to nevíš ani, <br class="calibre1"/>
či jsi mi již nevěrná?</p>

<p class="mlptext2">Tak pokračoval v romanci až k veršům:</p>

<p class="mlpverse">Ctný markýzi z Mantuy, <br class="calibre1"/>
můj pane, strýce rodný!</p>

<p class="mlptext2">Náhoda tomu chtěla, že, když byl u těch veršů, míjel tudy
náhodou sedlák z jeho vsi, soused, který se vracel ze mlýna, kam vezl pytel pšenice;
vida muže ležícího na zemi přišel k němu a ptal se, kdo je, co se mu stalo a proč
tak smutně naříká. Don Quijote myslel dozajista, že sedlák je markýz z Mantovy,
jeho strýc, odpověděl mu tedy tím, že pokračoval v romanci; líčil mu své
neštěstí i lásku syna císařova k jeho ženě stejnými slovy, v nichž mluví
romance. Sedlák poslouchal ty nesmysly s údivem; sundal mu hledí, rozbité bitím
na kolik kusů, a utřel mu tvář, plnou prachu. Tu jej hned poznal a povídá:</p>

<p class="mlptext2">„Pane Quijado (tak se nejspíše jmenoval, když měl rozum a nebyl
ještě potulným rytířem místo klidným šlechticem), kdopak Vaši Milost takhle
zřídil?“ </p>

<p class="mlptext2">Ale rytíř na všechny otázky odpovídal svou romancí. Dobrý ten
člověk sňal mu, jak nejlépe mohl, brnění z prsou a zad, hledal nějaké zranění;
nenašel však ani krve ani jiné známky. Jal se jej zvedat ze země a s nemalou
námahou ho vysadil na svoje zvíře, protože se mu zdálo klidnější. Sebral zbraně
až na zlomky kopí, přivázal je na Rocinanta, vzal ho za uzdu, mezka za ohlávku
a zamířil ke své vesnici, zamyšlen nad nesmysly, jež don Quijote hlasitě vedl.</p>

<p class="mlptext2">Don Quijote, rozbitý a polámaný, se nemohl udržet na oslím
hřbetě, čas od času posílal k nebesům vzdechy, takže znovu přiměl sedláka k otázce,
co mu je; a nejinak, než že čert sám uváděl donu Quijotovi na mysl pohádky,
hodící se na jeho nehodu, poněvadžzapomněl na Faldována, vzpomněl si zas na
maura Abindarraeza, jak ho Rodrigo de Narváez, hradní pán z Antequery, zajal a odvážel
zajatého na svou pevnost. A tak na dotaz sedlákův, jak mu je a co cítí,
odpověděl týmiž slovy jako zajatý Abencerravan Rodrigovi, jak se dočetl v povídce
„Diana“ od Jiřího z Montemayor; a citoval z té knihy tak obšírně a vhod, že
sedláka brali už všichni čerti, když poslouchal takové žvanění. Poznal z toho,
že jeho soused je blázen, a spěchal, aby už byl ve vsi a zbavil se nudného,
obsáhlého přednášení Quijotova. Tento povídal ke konci: </p>

<p class="mlptext2">„Vězte, Milosti, pane done Rodrigo Narváezi, že ona krásná
Jarifa, o níž mluvím, je nyní půvabnou Dulcineou z Tobosa, pro niž jsem vykonal,
konám a vykonám nejslavnější rytířské skutky, jež svět kdy viděl, vidí a uvidí.“
</p>

<p class="mlptext2">Načež sedlák: </p>

<p class="mlptext2">„Podívejte, milostpane, přece u všech kozlů, abych neklel! Já
nejsem žádný don Rodrigo de Narváez ani markýz z Mantovy, ani Pedro Alfonso,
jeho soused, ani vy nejste, milostpane, Valdovínos, ani Abindarraez, ale
poctivý zeman pan Quijada.“</p>

<p class="mlptext2">„Však já vím, kdo jsem,“ odpověděl don Quijote, „a vím, že
mohu být nejen těmi, které jsem jmenoval, ale všemi dvanácti péry francouzskými
a třebas i devíti hrdiny z pohádky, poněvadž všechny slavné činy, které vykonali
všichni dohromady a každý zvlášť, nejsou nic proti mým.“</p>

<p class="mlptext2">Za těchhle a podobných řečí dorazili do vsi za soumraku; ale
sedlák počkal, až se víc setmělo, aby nebylo vidět, co za kavalíra je zmlácený
rytíř. <span class="calibre13">Když se dočkal chvíle, na niž čekal,
vjel do vsi a zamířil do domu dona Quijota: tam panovalo velké vzrušení, byl
tam místní farář, místní holič, velicí přátelé dona Quijota, jehož hospodyně si
jim hlasitě naříkala:</span> </p>

<p class="mlptext2">„Co myslíte, pane licenciáte Pero Perézi (tak se jmenoval
farář) o neštěstí mého pána? Už šest dní není po něm stopy, ani po koni, ani po
štítu, ani po kopí, ani po zbroji. Ó, já nešťastná, vždyť já tomu rozumím, a je
to tak pravda, jako že musím umřít, že to ty jeho zatracené rytířské knihy,
které tak rád čte, mu popletly rozum; teď si vzpomínám, jak často sám k sobě
mluvil, že se stane bludným rytířem a půjde za dobrodružstvím do světa. Aby sám
Satan a Barabáš odnesli ty knihy, které přivedly na mizinu ten nejjemnější
rozum z celé Manchy.“ </p>

<p class="mlptext2">Neteř vedla stejnou, ba ještě víc: </p>

<p class="mlptext2">„Víte, pane mistře Mikuláši (to bylo zas jméno holičovo), že
často můj pan strýček proseděl u těch bezbožných, nešťastných knih dva dny a dvě
noci, pak místo knihy chytil meč, bodal do zdí, a když už nemohl, říkal, že
zabil čtyři obry jako věže, a o potu, který z něho tekl únavou, říkal, že je to
krev z ran, utržených v boji; pak píval džbán chladné vody a ve zdraví a klidu
říkal, že to je nejdražší nápoj, donesený mu mudrcem Esquifem, velkým čarodějem
a jeho přítelem. Ale já si dávám vinu za vše, že jsem vám nepověděla o nesmyslech
svého strýčka, abyste nepřipustili, co se stalo, a abyste spálili všechny ty
prokleté knihy (a má jich mnoho); zaslouží si upálení, jako by byly od kacířů.“</p>

<p class="mlptext2">„Také to říkám,“ pravil farář, „a opravdu, než se zítřek
skončí, uspořádáme proti nim proces a odsoudíme je do ohně, aby čtenáři nezavdaly
příčinu udělat to, co asi provedl můj dobrý přítel.“ </p>

<p class="mlptext2">Tohle všechno slyšeli sedlák a don Quijote a sedlák z toho
poznal konečně dokonale nemoc svého souseda, i jal se volat: </p>

<p class="mlptext2">„Otevřete, Milosti, panu Valdovínovi a panu markýzi z Mantovy,
který je zraněn, a panu Maurovi Abindarraezovi, jehož zajal statečný Rodrigo de
Narváez, hradní pán z Antequerry.“ </p>

<p class="mlptext2">Na ta slova všichni vyběhli a poznali jedni svého přítele,
druzí svého pána a strýce, který dosud neslezl z osla, protože nemohl, spěchali
jej obejmout. On pravil: </p>

<p class="mlptext2">„Vězte všichni, že přicházím poraněn vinou svého koně. Odneste
mě na lože a zavolejte, je-li to možné, moudrou Urgandu, aby ošetřila a obvázala
mé rány.“</p>

<p class="mlptext2">„Tak se, lidičky, podívejte, u všech všudy,“ zvolala
hospodyně, „zdali mi mé srdce dobře neříkalo, na kterou nohu pán kulhá! Jen
pojďte, milosti, a vyléčíme vás tady bez té Urgady. A ještě jednou a stokrát
aby byly zatraceny, povídám, ty dobrodružné knihy, které tohle Vaší Milosti způsobily.“
</p>

<p class="mlptext2">Odnesli ho potom na postel a hledali poranění, nenašli žádné a
on řekl, že všechno je jen potlučení, protože se nepěkně svalil s Rocinantem v
boji s deseti obry, nejohromnějšími a nejsmělejšími, jaké lze nalézt na velké
části světa. </p>

<p class="mlptext2">„No, no, no,“ řekl farář. „Tak s obry jste bojoval! Při mém
posvěcení, že je zítra spálím, než přijde večer!“ </p>

<p class="mlptext2">Ptali se dona Quijota na tisíc věcí, ale nechtěl na nic
odpovědět, jen aby prý mu dali najíst a nechali ho spát, čehož potřeboval
nejvíc. Tak se i stalo, avšak farář se vyptal obšírně sedláka, jak se setkal s donem
Quijotem. Sedlák mu vylíčil vše i nesmysly, jež vyslechl, když rytíře nalezl a odvážel,
což utvrdilo licenciáta v úmyslu učinit druhého dne, co i učinil: zavolat k sobě
holiče mistra Mikuláše, s nímž přišel do domu dona Quijota.</p>

</div>
</body>
</html>