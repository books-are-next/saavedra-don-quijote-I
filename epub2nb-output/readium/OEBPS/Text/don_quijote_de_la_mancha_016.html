<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady" id="calibre_pb_15">KAPITOLA
VI.<br class="calibre1"/>
<span class="mlpznakkurziva11b"><span class="calibre24">o vtipné velké přehlídce, již farář a holič vykonali v knihovně našeho
důmyslného rytíře.</span></span></h2>

<p class="mlptextbez1radku">Tam rytíř ještě spal. Farář požádal neteř o klíče
pokoje, kde byly knihy, které způsobily zlo, a ona mu je dala velmi ráda.
Vstoupili všichni, i hospodyně, a našli přes sto velkých, pěkně vázaných knih
a mnoho malých; hospodyně, jak je spatřila, vyběhla spěšně ze světnice a vrátila
se s miskou svěcené vody a kropáčem a pravila: </p>

<p class="mlptext2">„Tu máte, Milosti pane licenciáte, a vykropte tu světnici, aby
tu nezůstal nějaký čarodějník z těch, jež obsahují tyto knihy, nezaklel nás ze
msty za trest, který jim udílíme, vypuzujíce je ze světa.“ </p>

<p class="mlptext2">Licenciát se usmál prostotě hospodyně a řekl holiči, aby mu
knihy podával jednu po druhé, aby se podíval, o čem pojednávají, poněvadž prý
by mohl nalézt některé, jež nezasluhují trestu spálení. </p>

<p class="mlptext2">„O ne,“ pravila neteř, „ani jedna nezaslouží milosti, protože
všechny uškodily; nejlíp vyházet je oknem na dvůr, udělat hromadu a zapálit,
nebo odnést je do ohrady a udělat hranici tam, aby kouř nepřekážel.“ </p>

<p class="mlptext2">A zrovna tak hospodyně; tak obě toužily po smrti těch
nevinných. Ale farář nedovolil, dokud nepřečte nejdřív aspoň názvy.</p>

<p class="mlptext2">První, kterou mu mistr Mikuláš podal, byly čtyři díly „Amadise
z Gauly“ a farář pravil: </p>

<p class="mlptext2">„Zdá se to kouzlem, protože jsem slyšel, že tohle je první
rytířská kniha tištěná ve Španělsku a všechny ostatní pocházejí a pramení z této;
myslím tedy, že bychom měli ‚Amadise‘ jakožto zákonodárce škodlivé sekty bez
omluvy odsoudit do ohně.“</p>

<p class="mlptext2">„Nikoliv, pane,“ řekl holič; „protože jsem také slyšel, že je
to z knih tohoto druhu ta nejlepší, a tedy odpusťme jí jakožto jediné svého způsobu!“</p>

<p class="mlptext2">„Dobrá,“ pravil farář, „dáme jí tedy zatím život. Podívejme se
nyní na tu vedle!“</p>

<p class="mlptext2">„To jsou,“ na to holič, „‚Hrdinství Esplandianova‘, rodný to
syn ‚Amadise z Gauly‘“. </p>

<p class="mlptext2">„Věru,“ řekl farář, „hodnota otcova nemá sloužit prospěchu
dětí; tu máte, paní hospodyně, otevřete okno a vyhoďte to na dvůr, ať tím začne
hranice.“ </p>

<p class="mlptext2">Hospodyně poslechla velmi ráda a milý Esplandian vyletěl na
dvůr, očekávaje trpělivě oheň, který mu hrozil. </p>

<p class="mlptext2">„Dále,“ řekl farář. </p>

<p class="mlptext2">„Teď je na řadě,“ pravil holič, „‚Amadis z Řecka‘ a celá tahle
řada knih je, myslím, z téhož rodu Amadisů.“ </p>

<p class="mlptext2">„Tak se všemi na dvůr,“ pravil farář, „neboť jsem ochoten
spálit vlastního otce, kdyby se objevil v podobě potulného rytíře, jen abych
mohl dát ohni královnu Pintiquiniestru, pastýře Darinela s jeho písněmi a čertovské,
popletené rozumy jejich autora.“</p>

<p class="mlptext2">„Také si myslím,“ řekl holič. </p>

<p class="mlptext2">„A já stejně,“ dodala neteř. </p>

<p class="mlptext2">„Tedy sem s nimi a na dvůr,“ povídala hospodyně. </p>

<p class="mlptext2">Dali jí je, a bylo jich mnoho a ona, aby nemusela po schodech,
hodila jimi dolů z okna.</p>

<p class="mlptext2">„Co je tohle za balík?“ tázal se farář. </p>

<p class="mlptext2">„To je,“ odvětil holič, „‚Don Olifante z Laury‘.“</p>

<p class="mlptext2"><span class="calibre13">„Tuto knihu,“ pravil farář,
„složil autor ‚Zahrady květů</span>‘<span class="calibre13"> a opravdu
neumím určit, která z obou knih je pravdivější, či lépe řečeno méně lživá. Jen
to vím, že tato kniha poletí na dvůr jakožto nesmyslná a domýšlivá.“</span></p>

<p class="mlptext2">„Následuje ‚Florismarte z Hircanie‘,“ řekl holič. </p>

<p class="mlptext2">„Je tu pan Florismarte,“ odpověděl farář, „tak věru, ven s ním,
rychle na dvůr přes jeho podivný původ a vymyšlená dobrodružství. Nic jiného
nezaslouží jeho tvrdý a suchý sloh. Na dvůr s ním a s tímhle také, paní
hospodyně.“</p>

<p class="mlptext2">„To se mi líbí, můj drahý pane,“ na to ona a s velkou radostí
vykonala rozkaz. </p>

<p class="mlptext2">„To zde je ‚Rytíř Platir‘,“ pravil holič. </p>

<p class="mlptext2">„Je to stará kniha,“ řekl farář, „a nevidím nic, co by v ní
zasloužilo milosti; ať jde za ostatními bez zbytečných řečí,“ a tak se i stalo.
</p>

<p class="mlptext2">Otevřeli další knihu a viděli, že má za titul „Rytíř křížový“.
</p>

<p class="mlptext2">„Pro to svaté jméno, co ta kniha má, mohla by se jí odpustit
její hloupost; ale také se říká: za křížem čeká ďábel; tak do ohně s ní!“</p>

<p class="mlptext2">Vzal jinou knihu holič a pravil: </p>

<p class="mlptext2">„To je ‚Zrcadlo rytířských udatenství‘.“ </p>

<p class="mlptext2">„Vím, zač stojí; toulá se tu Reinaldos z Montalbanu se svými
přáteli a druhy, většími darebáky než Caso a dvanáct pérů se skutečným dějepiscem
Turpinem a věru, chtěl bych je odsoudit pouze k věčnému vyhnanství, už proto,
že obsahují leccos z výmyslů slavného Matea Boiarda, z něhož také utkal svoje
roucho křesťanský básník Lodovico Ariosto. Najdu-li zde tohoto posledního a mluví-li
jiným jazykem než svým vlastním, nepocítím k němu nejmenší úcty, však mluví-li
svou řečí, pokloním se mu.“</p>

<p class="mlptext2">„Mám jej v italském,“ řekl holič, „ale nerozumím mu.“</p>

<p class="mlptext2">„A nebylo by ani dobře, abyste mu rozuměl,“ odvětil farář, „a
odpustili bychom panu Capitanovi, kdyby jej nebyl přinesl do Španělska a přeložil
do španělštiny: neboť jej připravil o mnoho přirozené síly a stejně se povede
všem, kdo by chtěli překládat knihy veršů, neboť ať jsou jakkoliv pečliví a obratní,
nikdy se jejich překlad nevyrovná dílu původnímu. Povídám, že tuhle a všechny
ostatní knihy, jež nalezneme, pokud jednají o těch francouzských
dobrodružstvích, bude nejlépe vzít a uložit do suché jámy, dokud lépe
neuvidíme, co s nimi, kromě ‚Bernarda z Carpió‘, který tu někde také je, a ‚Roncesvalles‘,
které, dostanou-li se mi do rukou, poputují do rukou hospodyně a odtud do
náručí ohně bez odkladu.“ </p>

<p class="mlptext2"><span class="calibre13">Holič to vše potvrdil a schválil,
věda, že je farář dobrým křesťanem a takovým milovníkem pravdy, že by za nic na
světě nepronesl nic ji</span><span class="calibre13">ného.</span></p>

<p class="mlptext2">Otevřel novou knihu a uviděl, že je to „Palmerin z Olivy“ a vedle
něho „Palmerin anglický“, kterého když spatřil farář, řekl: </p>

<p class="mlptext2">„Z téhle Olivy naděláme třísek a spálíme ji, aby nezůstal jako
vzácnost a opatříme pro ni novou schránku jako tu, co nalezl Alexandr v kořisti
Dariově, do níž kázal uložit díla básníka Homéra. Tato kniha, pane kmotře, je
významná ze dvou příčin: jednak sama sebou je dobrá, jednak ji prý složil
moudrý král portugalský. Všechna dobrodružství hradu Miraguardy jsou výtečná a pěkně
vymyšlená, řeč je vybraná a jasná a velmi vhodně i rozumně zachovává a odráží
ráz mluvícího. Pravím tedy, pane mistře Mikuláši, leda vy byste usoudil jinak,
že tato kniha ‚Amadis z Gauly‘ by měla být ušetřena, a všechny ostatní bez dalších
orací ať zahynou.“</p>

<p class="mlptext2">„Nikoliv, pane kmotře,“ odvětil holič, „neboť tady držím
proslulého ‚Dona Belianise‘.“</p>

<p class="mlptext2">„Ten by v druhém, třetím a čtvrtém díle potřeboval trochu
rebarbory, aby se očistil od přílišné své zuřivosti, a mělo by se z něho
škrtnout celé vypravování o hradu slávy a jiné nevhodnosti ještě důležitější;
proto jim dejme poslední lhůtu a smilujme se nebo vykonáme spravedlnost podle
toho, polepší-li se; zatím je vezměte, kmotře, k sobě domů a nedávejte je číst
nikomu.“</p>

<p class="mlptext2">„Dobrá,“ odpověděl holič, a nechtěl se už unavovat čtením,
poručil hospodyni, aby vzala všechny veliké folianty a hodila je na hranici.</p>

<p class="mlptext2">Neřekl to hloupé ani hluché, neboť spálit knihy jí bylo
milejší než dostat sebevětší a jemnější kus plátna, tak vzala jich asi osm
najednou a hodila je z okna. Poněvadž jich vzala mnoho, jedna spadla k nohám
holiče, kterému se zachtělo vidět, od koho je, a spatřil „Příběhy slavného
rytíře Tiranta Bílého“. </p>

<p class="mlptext2">„Pro Pána Boha,“ vykřikl farář hlasitě, „Tady je Bílý Tirante?
Dejte mi jej, kmotře, pravím vám, že jsem v něm nalezl poklad zábavy a zdroj
kratochvíle. Je tu don Kyrieleison z Montalbanu, statečný rytíř, a jeho bratr
Tomáš z Montalbanu a rytíř Fonseca a bitva, již statečný Tirante svedl s Alanem,
vtipy slečny Placerdemividy (slov. hříčka: Placer-de-mi-vida = Radost mého
života), lásky a lsti vdovy Reposady (Reposada = klidná, usedlá) a paní
císařovna, zamilovaná do svého zbrojnoše Hipolita. Povídám vám pravdu, pane
kmotře, že svým slohem je tohle nejlepší kniha na světě: zde rytíři jedí, spí a
umírají na posteli a před smrtí dělají závěť i jiné věci, což nenajdete v žádné
z ostatních knih tohoto druhu. Při tom při všem ten, který ji složil, zaslouží,
pravím vám, galeje nadosmrti, protože vymyslel tolik nesmyslů, aniž by ho kdo
nutil. Vezměte si ji domů a přečtěte si ji a uvidíte, že co jsem vám o ní řekl,
je pravda.“</p>

<p class="mlptext2">„Udělám to,“ pravil holič, „ale co uděláme s těmi malými knížkami,
jež tu zůstaly?“</p>

<p class="mlptext2">„To nejsou asi dobrodružné romány, to jsou knihy básní,“
povídal farář, otevřel jednu a uviděl, že je to „Diana“ Jiřího z Montemayor; a domnívaje
se, že všechny ostatní jsou téhož druhu, řekl: </p>

<p class="mlptext2">„Tyhle si nezaslouží spálení jako ostatní, protože nečiní a neučiní
škody jako knihy dobrodružné. Jsou to knihy rozumné a beze zlých úmyslů.“</p>

<p class="mlptext2">„Ach, pane,“ řekla neteř, „Vaše Milost je klidně může poslat
na hranici jako ostatní. Protože by nebylo divu, kdyby můj strýc, až se uzdraví
z nemoci rytířské, četl tyhle a usmyslel si stát se pastýřem a toulat se lesy a
loukami zpívaje a hraje, anebo, ještě hůř: básníkem, což prý je nemoc
nevyléčitelná a hlodavá.“</p>

<p class="mlptext2">„Slečinka má pravdu,“ řekl farář, „a bude dobře, vezmeme-li
našemu příteli tuto příležitost klopýtnout budoucně. A protože počínáme ‚Dianou‘
z Montemayoru, myslím, abychom jí nepálili, ale odstranili z ní vše, co se týká
moudré Felicie a čarovné vody, a skoro všechny delší básně a nechali klidně části
prozaické i tu čest, že byla první z podobných knih.“</p>

<p class="mlptext2">„Nyní přichází,“ řekl holič, „‚Diana, řečená druhá‘ od
Salamančana a ještě jedna téhož jména od Gila Pola.“ </p>

<p class="mlptext2">„Nuže, ta Salamančanova,“ odpověděl farář, „ať jde rozmnožit
počet odsouzených na hranici a ta Gilova Polova ať je uložena, jako by byla od
samého Apollóna; pokračujte, pane kmotře, a pospěšme si, už se připozdívá.“</p>

<p class="mlptext2">„Tato kniha,“ řekl holič, otvíraje ji, „jsou ‚Desatery knihy o
osudech lásky‘, složené Antoniem z Lofrasa, básníkem sardským.“</p>

<p class="mlptext2">„U mého posvěcení,“ pravil farář, „co je Apollo Apollónem,
Múzy Múzami a básníci básníky, tak půvabná a zároveň pošetilá kniha jako tato
nebyla sepsána; po svém způsobu je nejlepší a nejosobitější ze všech toho
druhu, co spatřily světlo světa, a ten, kdo ji nečetl, může být ujištěn, že
nikdy nečetl nic vkusného. Dejte mi ji sem, kmotře, neboť jsem raději, že jsem
ji našel, než kdyby mi dali sutanu z florentského hedvábí.“ </p>

<p class="mlptext2">Uložil ji stranou s nadšením a holič pokračoval: </p>

<p class="mlptext2">„Nyní jsou ‚Pastýř Iberský‘, ‚Nymfy Henárské‘ a ‚Žárlivost z bludu
vyvedená‘.“</p>

<p class="mlptext2">„Nuže, stačí je odevzdat světskému rameni hospodyně,“ řekl
farář, „a netažte se mne proč, protože bych se konce nedomluvil.“</p>

<p class="mlptext2">„Nyní je na řadě ‚Pastýř z Filidy‘.“</p>

<p class="mlptext2">„To není pastýř,“ na to farář, „ale velmi vzdělaný dvořan,
uložme jej jako klenot.“</p>

<p class="mlptext2">„Tato velká kniha zde,“ pravil holič, „se jmenuje ‚Poklad
smíšených básní‘.“</p>

<p class="mlptext2">„Kdyby jich nebylo tolik,“ povídal farář, „byly by váženější; je
zapotřebí tu knihu proplít a očistit od několika sprostot, jež obsahuje s mnoha
výtečnostmi; schovejte ji, protože její autor je mým přítelem, a pro jiná
hrdinštější a vznešenější díla, jež napsal.“</p>

<p class="mlptext2">„Tohle je ‚Zpěvník Lopeza Maldonada‘.“</p>

<p class="mlptext2">„Také tento autor,“ odvětil farář, „je mým velkým přítelem a verše
z jeho úst udivují každého, kdo je slyší, a jemnost hlasu, s níž je zpívá, až
očarovává. V eklogách je trochu zdlouhavý; ale dobrého nikdy příliš. Uložte ho
k vybraným! Ale jaká to kniha tam vedle?“ </p>

<p class="mlptext2">„‚Galatea‘ Miguela de Cervántes,“ řekl holič. </p>

<p class="mlptext2">„Ten Cervántes je už pěkná léta mým dobrým přítelem a vím, že
mu osud přinesl víc neštěstí než dovednosti básnické. Jeho kniha je v lecčems
dobře vymyšlena, leccos nadhazuje, a neřeší nic. Musíme čekat na druhý díl,
který slibuje, snad se polepší a dosáhne pro celé dílo přízně, jíž nyní nemá;
zatím mu dejte u sebe pohostinství, pane kmotře!“</p>

<p class="mlptext2">„Rád,“ odpověděl holič, „a tuhle jsou tři pohromadě: ‚Araucana‘
dona Alonsa z Ercilly, ‚Austriada‘ Jana Rufa, porotce z Córdoby a ‚Monserrate‘
Kryštofa z Virues, básníka valencijského.“</p>

<p class="mlptext2">„Všechny tři,“ řekl farář, „jsou nejlepší z těch, jež byly
napsány ve Španělsku veršem heroickým, a mohou závodit s nejslavnějšími básněmi
italskými; uschovejte je jako největší básnické bohatství, jež Španělsko má.“</p>

<p class="mlptext2">Faráři se znechutilo další prohlížení, i rozkázal, aby se
ostatní knihy spálily krátce bez zkoumání. Ale holič už jednu otevřel a byly to
„Slzy Angeliky“. </p>

<p class="mlptext2">„Já sám bych je proléval,“ řekl farář slyše název, „kdyby
taková kniha šla na spálení, protože její autor byl z nejslavnějších básníků
světa, nejen Španělska, a velmi šťastně přeložil některé bajky Ovidiovy.“</p>

</div>
</body>
</html>