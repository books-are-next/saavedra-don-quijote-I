<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">KAPITOLA
XIV.,<br class="calibre1"/>
<span class="mlpznakkurziva11b"><span class="calibre24">kde se uvádějí zoufalé verše mrtvého pastýře i jiné nečekané příhody.</span></span></h2>

<p class="mlpversei">Píseň Grisostomova.</p>

<p class="mlpversei">Jestliže chceš, ty krutá, <br class="calibre1"/>
aby kolovalo <br class="calibre1"/>
z úst k ústům, <br class="calibre1"/>
z krajů v kraje, <br class="calibre1"/>
že nad tvou nelítostnou <br class="calibre1"/>
pýchu není, <br class="calibre1"/>
tu způsobím, <br class="calibre1"/>
by peklo samo vlilo <br class="calibre1"/>
v má umučená prsa <br class="calibre1"/>
zvuků taje, <br class="calibre1"/>
jež hlas můj známý <br class="calibre1"/>
zcela změní.</p>

<p class="mlpversei">A k touze vášnivé pak <br class="calibre1"/>
mého chtění <br class="calibre1"/>
bych řekl, jak mě čin tvůj <br class="calibre1"/>
žalem dusí, <br class="calibre1"/>
hlas mého hněvu strašlivý <br class="calibre1"/>
se přidá, <br class="calibre1"/>
a žal tvůj aby větší byl, <br class="calibre1"/>
i běda <br class="calibre1"/>
srdce zmučeného <br class="calibre1"/>
tebe samu zhnusí.</p>

<p class="mlpversei">Nuž, naslouchej, jak zní můj zpěv: <br class="calibre1"/>
ó, nijak lahodně, spíš hřmí jak řev, <br class="calibre1"/>
neb z hloubek hořkosti a hněvu tryská,<br class="calibre1"/>
hnán strašnou silou mého pomatení <br class="calibre1"/>
mně k úlevě; však pro tebe ať klidu není!</p>

<p class="mlpversei">Řev lva a příšerné slyš vytí, <br class="calibre1"/>
jímž divoký vlk zuří, zasykání, <br class="calibre1"/>
s nímž had svou hlavu tyčí, <br class="calibre1"/>
jak draka, který všechno ničí žití, <br class="calibre1"/>
a zlověstný vran krákot, pokřik kání, <br class="calibre1"/>
větru svist, jenž s mořem v bouři syčí <br class="calibre1"/>
neb s mečem v šíji poslední hlas býčí, <br class="calibre1"/>
hrdličky smutné cukrování, nářek sovy, <br class="calibre1"/>
hýkání běsů z říše Satanovy <br class="calibre1"/>
a celé jeho společnosti černé; <br class="calibre1"/>
to vše nechť s žalem duše mojí <br class="calibre1"/>
v hlas nejstrašnější, jediný, se spojí, <br class="calibre1"/>
až všichni smyslové se zmatou.<br class="calibre1"/>
Vždyť krutý žal, jejž v sobě dusím, <br class="calibre1"/>
lze vykřičet jen písní klatou.</p>

<p class="mlpversei">Mých rozháraných zpěvů zvuky žalné <br class="calibre1"/>
nezazní, kde Tajo proud svůj volí <br class="calibre1"/>
a bétisská kde oliva se chvěje.<br class="calibre1"/>
Ať zahučí jen v strmé štíty skalné <br class="calibre1"/>
a v propastech mé kruté žaly, <br class="calibre1"/>
jež mrtvý jazyk živým slovem pěje, <br class="calibre1"/>
a v dolinách, kde hluchá houšť jen zeje, <br class="calibre1"/>
a na březích, kam nikdo nepřichází, <br class="calibre1"/>
kam nikdy nezasvítí slunce zlaté <br class="calibre1"/>
uprostřed dravců tlupy jedovaté, <br class="calibre1"/>
jež v jílu bahnitém se líně plazí.<br class="calibre1"/>
Když v pustinách má píseň slabě zazní, <br class="calibre1"/>
jak chvěla by se děsnou bázní, <br class="calibre1"/>
tu lítost nad mým srdcem sirým <br class="calibre1"/>
přec rozlétne se v dálky světem širým.</p>

<p class="mlpversei">Mne vraždí odmítnutí, podezření, <br class="calibre1"/>
ať skutečné, či klamné, marná naděje, <br class="calibre1"/>
a žárlivost mě jistě ve hrob sklátí; <br class="calibre1"/>
můj život ničí dlouhé odloučení <br class="calibre1"/>
a víra, že se štěstí na mne zasměje, <br class="calibre1"/>
hned v bázni o tebe se tratí.<br class="calibre1"/>
Smrt neodbytnou na mých rysech znáti, <br class="calibre1"/>
jen zázrakem snad doposud jsem živ, <br class="calibre1"/>
ač žárlím, odloučený, odmítnutý, <br class="calibre1"/>
ač pravdou domněnky jsou, osud krutý, <br class="calibre1"/>
a v strašných mukách, v kterých zvolna hynu, <br class="calibre1"/>
já na lid naděje již neuvidím stínu, <br class="calibre1"/>
již nehledám ji ani ve své trýzni.<br class="calibre1"/>
Nejhlouběji kdybych rozerval své rány, <br class="calibre1"/>
tu přísahám: chci po ní zemřít žízní.</p>

<p class="mlpversei">Možno-li muži v téže chvíli <br class="calibre1"/>
mít strach a doufat spolu, <br class="calibre1"/>
zří-li, že příčinu svou úzkost měla?<br class="calibre1"/>
Když žárlivostí krutou mozek šílí,<br class="calibre1"/>
je možno oči uzavříti bolu, <br class="calibre1"/>
když zří i tak, že duše zkrvavěla?<br class="calibre1"/>
Kdo nevíře by brány neotevřel zcela, <br class="calibre1"/>
když pro důvěru není v srdci místa, <br class="calibre1"/>
jen pohrdání zří a podezření, <br class="calibre1"/>
ó, smutná změna, vše se mění, <br class="calibre1"/>
v lež hroutí se i pravda čistá.<br class="calibre1"/>
Ó, tyranko mé divé vášně, <br class="calibre1"/>
hrot meče žárlivosti pálí strašně <br class="calibre1"/>
a smyčku zhrzená má láska chystá.<br class="calibre1"/>
Však běda! vítězí v té chvíli <br class="calibre1"/>
jen na Tě vzpomínka zas čistá.</p>

<p class="mlpversei">V mém životě až k smrti jisté <br class="calibre1"/>
tak málo bylo štěstí; <br class="calibre1"/>
já ve snu žil jsem a dál žiji, <br class="calibre1"/>
a dím: víc lásky čisté, <br class="calibre1"/>
vždyť volně duše může jenom kvést <br class="calibre1"/>
pod sladkou lásky tyranií.<br class="calibre1"/>
Jak obavy své o zrádkyni skryji, <br class="calibre1"/>
když zřím v tom těle krásnou duši, <br class="calibre1"/>
jež zbloudila jen mojí vinou; <br class="calibre1"/>
a vím, že mnozí na lásku tak hynou, <br class="calibre1"/>
neb lásce vládnout věčně sluší.<br class="calibre1"/>
Tím uklidněn svou hlavu v smyčku kladu, <br class="calibre1"/>
vstříc hledím klidně smrti chladu, <br class="calibre1"/>
již připravil mi zázrak její krásy, <br class="calibre1"/>
a tělo zatratím i duši svoji, <br class="calibre1"/>
vavřínů zřeknu se i věčné slávy.</p>

<p class="mlpversei">Ty, která bezpráví jen množíš stále, <br class="calibre1"/>
by příčina mi k smrti byla dána, <br class="calibre1"/>
svůj zatratit a zničit život lichý, <br class="calibre1"/>
slyš, jak mé srdce, k smrti zralé, <br class="calibre1"/>
tak mučí palčivá ta rána, <br class="calibre1"/>
že dím, že rád jsem obětí tvé pýchy <br class="calibre1"/>
Však kdyby přec tě dojal smutek tichý <br class="calibre1"/>
pro moji smrt a v chvíli rozechvění <br class="calibre1"/>
by se ti v krásné oko slza drala, <br class="calibre1"/>
ne, neplač, nechci, abys litovala, <br class="calibre1"/>
že duše má se v nic už mění.<br class="calibre1"/>
Spíš usmívej se v truchlivou tu chvíli <br class="calibre1"/>
a projev, že to okamžik ten milý!<br class="calibre1"/>
Je zbytečno však říkati to tobě, <br class="calibre1"/>
vždyť vím, že ukojím tvou pýchu jen, <br class="calibre1"/>
až zmizím v chladném hrobě.</p>

<p class="mlpversei">Čas nadešel! Z propasti se hrouží <br class="calibre1"/>
Tantal, jejž žízně muka tíží, <br class="calibre1"/>
již Sisyf valí hrozné břímě skály, <br class="calibre1"/>
nad Ticiem sup dravý krouží <br class="calibre1"/>
a Ixion se ke mně blíží, <br class="calibre1"/>
i sestry, které v mrákot únavy se halí.<br class="calibre1"/>
Ať muka všech se v jednu trýzeň spojí <br class="calibre1"/>
a vniknou společně do hrudi mojí <br class="calibre1"/>
(vždyť zoufalci se v přízracích svět jeví), <br class="calibre1"/>
ať zazní nad mým mrtvým tělem žalozpěvy,<br class="calibre1"/>
jež lidé v rubáš odít odpírají.<br class="calibre1"/>
A pekelných bran hlídač trojí líce <br class="calibre1"/>
i jiných příšer na tisíce <br class="calibre1"/>
ať jekem hromovým vše drtí, <br class="calibre1"/>
vždyť jiné oslavy milenec nezaslouží,<br class="calibre1"/>
jejž láska usoužila k smrti.</p>

<p class="mlpversei">Ó, nelkej, písni chmurná, usedavá, <br class="calibre1"/>
že druh tvůj tobě nyní sbohem dává, <br class="calibre1"/>
vždyť ona, která dala vzniknout tobě,<br class="calibre1"/>
mým neštěstím se šťastnější jen stává.<br class="calibre1"/>
Ó, písni, nelkej ani v hrobě!</p>

<p class="mlptext2">Všem posluchačům se Grisostomova píseň líbila; ale ten, který
ji předčítal, řekl, že podle jeho mínění píseň nesouhlasí s tím, co slyšel o počestnosti
a dobrotě Marcelině, neboť Grisostomo si v ní naříká na žárlivost, podezření a odloučení,
a to je na úkor dobré pověsti a dobrého jména Marcelina. Na to odpověděl
Ambrosio, který znal i nejskrytější myšlenky svého přítele: </p>

<p class="mlptext2">„Abyste se, pane, zbavil pochybnosti, vězte, že když
nešťastník psal tuto píseň, byl vzdálen Marcely, od níž odešel z vlastní vůle,
aby viděl, zda odloučení na ni bude působit svým obvyklým způsobem, a poněvadž
zamilovaného všechno trápí a souží ho nejrůznější obavy, týraly i Grisostoma
smyšlené žárlivosti a podezření, jako by byly skutečné. Proto zůstává ještě pravdivým,
co se vypráví o dobrotě Marcelině. Ač je krutá, trochu pyšná a velmi pohrdavá,
závist sama nesmí a nemůže jí přikládat nějakou vadu.“</p>

<p class="mlptext2">„To je pravda,“ řekl Vivaldo a chystal se číst další list,
který zachránil z ohně, když ho vyrušilo báječné zjevení (nebo alespoň se tak
zdálo), jež se nenadále objevilo před jeho zrakem: nad skalou, do níž se kopal
hrob, objevila se pastýřka Marcela tak krásná, že její krása předčila i svou
slávu. Ti, kdo ji dosud neviděli, hleděli na ni v obdivu a mlčky, a ti, kdo
byli zvyklí hledět na ni, nebyli méně překvapeni. Ale jakmile ji spatřil
Ambrosio, pravil s hněvivou tváří: </p>

<p class="mlptext2">„Jdeš se snad podívat, divoký bazilišku těchto hor, zda v tvé
přítomnosti počnou zase krvácet rány ubožáka, jehož tvá krutost připravila o život,
nebo se jdeš pyšnit krutými výkony své povahy, či snad pohlédnout, jako druhý
nelítostný Nero, z této skály na požár svého Říma, nebo pošlapat tuto
nešťastnou mrtvolu, jako učinila nevděčná dcera svému otci Tarquiniovi? Řekni
nám rychle, proč přicházíš, nebo co bys nejraději, a poněvadž vím, že mysl
Grisostomova nikdy neustala být tě poslušná zaživa, budu hledět, aby, ač on
zemřel, poslechla tě i vůle těch, kteří se zvali jeho přáteli.“</p>

<p class="mlptext2">„Nepřicházím, Ambrosio, z žádného z těch důvodů,“ odpověděla
Marcela; „ale pouze sama kvůli sobě, abych ukázala, jak nerozumně si vedou ti,
kdo mě viní ze svých bolestí a ze smrti Grisostomovy. A proto prosím všechny
přítomné, by mě pozorně poslouchali, neboť nebude zapotřebí mnoho času ani
mnoha slov, abych přesvědčila o své pravdě rozumné. Nebesa mě stvořila krásnou,
jak vy pravíte, a takovou, že vás krása moje nutí k lásce, aniž jí můžete
odolat, a pro lásku, kterou mi projevujete, pravíte a požadujete, abych i já
vás milovala. Vím, dík přirozenému rozumu, který mi Bůh dal, že všechno krásné
je lásky hodno; ale nechápu, že to, co je milováno, má i samo milovat toho, kdo
je miluje, jen proto, že je předmětem jeho lásky; ba, mohlo by se stát, že milující
byl by sám ošklivý, a proto hodný odmítnutí, a tu by divně znělo: miluji tě,
protože jsi krásná, i musíš mě milovat, ač jsem ošklivý. Kde stojí, že krása má
být krok za krokem sledována vášní? Každá krása lásku neprobouzí, některá se
líbí jen zraku, však srdce nepoutá. Kdyby každá krása působila lásku a vázala
srdce, byl by svět změtí bloudících tužeb, nevědoucích, kde stanout, neboťje-li
bezpočet krásných předmětů, bylo by bezpočet i tužeb a žádostí: však, jak jsem
slyšela, pravá láska se nedělí a má být dobrovolná, ne vynucená. Je-li tomu
tak, a já myslím, že je, proč chcete, abych svou vůli vázala násilím, jen
proto, že říkáte, že mě milujete? Ne-li, povězte mi: kdyby mě nebesa byla
stvořila ošklivou, jako mě stvořila krásnou, byla bych oprávněna stěžovat si na
vás proto, že mne nemilujete? Mimoto musíte uvážit, že jsem si nezvolila svoji
krásu, ale nebesa mi ji udělila takovou, jaká je, dobrovolně, bez proseb a žádostí.
A jako zmije nezaslouží výtek pro svůj jed, ač jím zabíjí, z toho důvodu, že jí
jej dala příroda, stejně já nezasloužím kárání za to, že jsem krásná, protože
krása počestné ženy je jako ohrazený oheň nebo ostrý meč, které nepálí ani
nezraní toho, kdo se k němu nepřiblíží.</p>

<p class="mlptext2">Čest a ctnosti jsou ozdobou duše a bez nich tělo nemá se zdát
hezkým, i když jím je. A je-li počestnost jednou z těch ctností, jež tělo i duši
zdobí a okrašlují, proč má počestnost ztratit ta, která je milována pro svou
krásu, aby vyhověla touze toho, kdo jen pro svou libost usiluje vší svou mocí a
důmyslem, aby jí pozbyla? Narodila jsem se svobodna a chtějíc svobodně žít
zvolila jsem samotu polí. Stromy těchto hor jsou mou společností, jasné vody
bystřin mým zrcadlem, stromům a vodám sděluji své myšlení a svou krásu. Jsem
ohrazeným ohněm a mečem bezpečně uloženým. Ty, kdo se do mne pouhým pohledem
zamilují, odmítám slovy. A jestliže se touhy živí nadějí, a já žádnou naději
přece Grisostomovi ani komu jinému nedala, může se směle říci, že ho zabila spíše
jeho umíněnost než moje krutost. A vytýká-li se mi, že jeho úmysly byly
počestné a že jsem proto byla povinna je sdílet, pravím, že, když na tomto samém
místě, kde se nyní kope jeho hrob, mi projevil svoje dobré přání, odpověděla
jsem mu, že mým přáním je žít v ustavičné samotě a věnovat jen zemi plod své
zdrženlivosti a kořist své krásy. A jestliže on přes toto odmítnutí chtěl
vzdorovat vší naději a plout proti větru, není divu, že utonul v hloubce své
pošetilosti. Kdybych ho zdržovala v naději, byla bych falešnicí; kdybych mu
byla učinila po vůli, jednala bych proti svým nejlepším úmyslům a předsevzetím.
Vzdoroval odmítnutí, zoufal si, ač nebyl nenáviděn. Hleďte nyní, je-li rozumné
dávat mi vinu za jeho neštěstí? Ať si stěžuje ten, kdo byl oklamán, ať zoufá,
komu nebyly dodrženy sliby a vyplněny naděje, ať důvěřuje, koho jsem vyzvala,
ať se vychloubá ten, jejž jsem přijala; ale ať mne nenazývá ukrutnicí ani
vražednicí ten, komu neslibuji, koho neklamu, <span class="calibre13">nevolám
a nepřijímám. Nebesa dosud nechtěla, abych se zamilovala z rozkazu osudu, a je zbytečné
se domnívat, že se zamiluji z vlastní vůle.</span></p>

<p class="mlptext2">Toto všeobecné odmítnutí ať slouží všem, kdo se o mne, každý
pro sebe, ucházejí; a od nynějška ať platí, že, umře-li kdo pro mne, neumírá ze
žárlivosti a neštěstí, neboť ta, která nikoho nemiluje, nikoho nemůže činit
žárlivým, a odmítnutí nelze pokládat za opovržení. Kdo mě nazývá dravcem a baziliškem,
ať si mne nevšímá jakožto bytosti škodlivé a špatné; kdo mě zve nevděčnicí, ať mi
neslouží, kdo neznalou, ať mne nezná, kdo krutou, ať mne nesleduje; neboť tento
dravec a bazilišek, tato nevděčnice, krutá a neuznalá, sama nikoho hledat,
znát, sledovat <span class="calibre15">a obsluhovat nebude. Zabila-li
Grisostoma jeho netrpělivost a neříze</span><span class="calibre15">ná
touha, proč obviňovat tedy mé počestné jednání a poctivost? Chráním</span>-li
svou čistotu ve společnosti stromů, proč ten, kdo chce, abych ji uchovala i ve
společnosti jiných lidí, žádá, abych ji ztratila ve společnosti jeho? Jak víte,
jsem sama bohatá a nepotřebuji bohatství cizího; miluji svobodu a nehodlám se
podrobit; nemiluji nikoho a neopovrhuji nikým, neklamu tohoto, nevolám po onom,
nevysmívám se jednomu, nebavím se s druhým. Počestná rozmluva s děvčaty těchto
vsí a péče o mé kozy, toť má zábava. Moje touhy mají za hranice tyto hory, a opouštějí-li
je, je to jen, aby pozorovaly krásu nebes; toť kroky, jimiž směřuje duše do své
pravlasti.“</p>

<p class="mlptext2">Po těch slovech, aniž by čekala na odpověď, obrátila se zády a
zmizela v nejužší soutěsce blízko hory, nechala všechny přítomné v údivu nad
svým důvtipem i krásou. Někteří z těch, kdo byli raněni mocnou střelou jejích
zářících, krásných očí, ji chtěli, zdálo se, pronásledovat, nedbajíce zřejmě
odmítnutí, jež vyslechli. Když to spatřil don Quijote, uznal, že se zde sluší
konat rytířskou povinnost pomáhat dívkám v nesnázi, i řekl hlasitě a srozumitelně,
s rukou položenou na rukojeť svého meče: </p>

<p class="mlptext2">„Ať se nikdo, budiž jakéhokoliv stavu a povolání, neodváží pronásledovat
krásnou Marcelu, sice se na něj obrátí zuřivý můj hněv. Ukázala jasně a dostatečně
svoji malou či žádnou vinu na smrti Grisostomově, i jak je vzdálena toho,
vyhovět vášni nějakého svého milence. A proto je spravedlivé, aby ji, místo
následování a pronásledování, všichni dobří lidé na světě ctili a vážili si jí,
ježto dokázala, že na světě ona jediná žije s tak počestnými úmysly.“</p>

<p class="mlptext2">Buď z obavy před hrozbami dona Quijota, nebo proto, že jim Ambrosio
řekl, aby skončili to, čím byli povinni příteli, pastýři nehnuli se z místa, třebaže
když ukončili kopání a spálili listiny Grisostomovy, vložili tělo do hrobu za
pláče okolostojících. Hrob zavřeli velkým balvanem, do té doby, než by byl
dokončen náhrobek, který Ambrosio pomýšlel dát zhotovit s tímto nápisem:</p>

<p class="mlpversei">Zde pochován je jinoch mladý, <br class="calibre1"/>
jejž usmrtily srdce touhy.<br class="calibre1"/>
On pastýř byl jen pouhý, <br class="calibre1"/>
a pro lásku teď leží tady.<br class="calibre1"/>
Jej zahubila krutost zrady <br class="calibre1"/>
a hrubý nevděk pyšné krásky!<br class="calibre1"/>
Jak strašné otroctví je lásky <br class="calibre1"/>
a svět se nevymaní z její vlády!</p>

<p class="mlptext2">Pak zasypali hrob květy a větvemi, a projevili všichni
soustrast příteli Ambrosiovi, rozloučili se s ním. Rovněž tak učinili Vivaldo a
jeho druh i don Quijote dal sbohem svým hostitelům a cestujícím, kteří ho
prosili, aby jel s nimi do Sevilly, poněvadž je to místo vhodné pro dobrodružství,
jichž lze tam na každé ulici a za každým rohem nalézt více než kde jinde. Don
Quijote jim poděkoval za radu a dobrou vůli zavděčit se mu a řekl, že tentokrát
nechce a nemůže do Sevilly, dokud nezbaví všechny okolní hory ničemných lupičů,
kterými se prý hemží. Vidouce jeho chvályhodné rozhodnutí cestující na něj už
nenaléhali, ale rozloučili se s ním znovu a jali se pokračovat ve své cestě, na
níž jim dlouhá chvíle nebyla, neboť vyprávěli o Marcele a Grisostomovi i o bláznovství
dona Quijota, jenž se rozhodl vyhledat pastýřku Marcelu a nabídnout jí všechnu
svou službu. Ale nestalo se, jak myslel, což se líčí dále v této pravdivé
historii, jejíž druhá část tady končí.</p>

</div>
</body>
</html>