<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection7">
<h2 class="mlpuroven1zvlastnipripady">KAPITOLA X.<br class="calibre1"/>
<span class="mlpznakkurziva11b"><span class="calibre24">o vtipném rozmlouvání dona Quijota se Sancho Panzou, jeho zbrojnošem.</span></span></h2>

<p class="mlptextbez1radku">Mezitím se Sancho Panza zvedl, dost potlučen sluhy
obou mnichů, a dával pozor na boj svého pána dona Quijota, prosil Boha z plného
srdce, aby mu dal vítězství, v němž by získal nějaký ten ostrov, kde by se stal
vladařem, jak mu bylo slíbeno. Vida, že zápas je u konce a že jeho pán opět
vsedá na Rocinanta, přispěchal podržet mu třmen, a dříve než vsedl do sedla, padl
před ním na kolena, uchopil jej za ruku a políbil ji se slovy: </p>

<p class="mlptext2">„Račte mi, Milosti pane done Quijote, dát vladařství ostrova,
jehož jste dobyl v tomto krutém zápasu, neboť, ať je jakkoliv velký, cítím se
schopen vládnout mu tak dobře jako kterýkoliv jiný vladař ostrovů.“ </p>

<p class="mlptext2">Načež don Quijote odpověděl: </p>

<p class="mlptext2">„Vězte, bratře Sancho, že toto a všechna podobná dobrodružství
nejsou dobrodružství ostrovní, ale dobrodružství křižovatková, v nichž
nedobudete ničeho krom rozbité hlavy a o ucho méně. Mějte trpělivost, však se
naskytne dobrodružství, že vás udělám nejen vladařem, ale i něčím více.“ </p>

<p class="mlptext2">Sancho se tím velmi potěšil a líbaje mu podruhé ruku a lem
kroužkového odění, pomohl mu na Rocinanta, sám vylezl na osla a dal se za svým
pánem, jenž dlouhým krokem, bez loučení a dalšího hovoru s dámami z kočáru,
vjel do blízkého lesa. Sancho za ním plným cvalem svého dobytčete; ale
Rocinante spěchal tolik, že vida, jak zůstává pozadu, byl nucen volat na pána,
aby na něj počkal. Don Quijote uposlechl, zadržel otěže Rocinantovy a jeho
unavený zbrojnoš, když ho dohnal, řekl: </p>

<p class="mlptext2">„Zdá se mi, pane, že by bylo dobře jít se uchýlit do nějakého
kostela. Protože ten, s nímž jste bojoval, špatně dopadl, nebylo by divu, kdyby
to udali Svatému bratrstvu a to nás zatklo. A věru, stane-li se to, řádně se
zapotíme, než se dostaneme z vězení.“</p>

<p class="mlptext2">„Mlč,“ řekl don Quijote, „kde jsi kdy viděl nebo četl, že by
bludný rytíř byl postaven před soud, třeba by sebevíce lidí zabil?“</p>

<p class="mlptext2">„O tom nevím nic,“ odpověděl Sancho, „a co jsem živ, nezkusil
jsem to na nikom. Jenom vím, že Svaté bratrstvo se zajímá o ty, kdo se perou po
polích, a do druhého se nepletu.“</p>

<p class="mlptext2">„Nuže, nestrachuj se, příteli,“ odvětil don Quijote, „neboť
vyprostím tě z rukou Chaldejských, natož z rukou Bratrstva. Ale řekni přece při
svém životě. Viděls statečnějšího rytíře než já na celém známém světě? Četls v knihách
o někom, kdo by byl ohnivější v útoku, zmužilejší v obraně, obratnější v ranách,
zkušenější v shazování ze sedla?“</p>

<p class="mlptext2">„Abych řekl pravdu,“ na to Sancho, „nikdy jsem žádnou knihu
nečetl, protože neumím číst, ani psát; ale mohu se vsadit, že jsem odvážnějšímu
pánu než je Vaše Milost nesloužil, co jsem živ, a dej Bůh, aby vám za vaše
odvážnosti nechtěli zaplatit tam, co jsem řekl. Jen Vaši Milost prosím, aby se
ošetřila, neboť vám silně teče krev z ucha a já tu mám obvaz a bílou mast v tlumoku.“</p>

<p class="mlptext2">„To všechno by bylo zbytečné,“ pravil don Quijote, „kdyby mě
bylo napadlo připravit si láhev balzámu Fierabrasova, jehož jedinou kapkou
bychom si ušetřili času i léků.“</p>

<p class="mlptext2">„Jakou láhev a jaký balzám?“ řekl Sancho Panza. </p>

<p class="mlptext2">„Je to balzám,“ odvětil don Quijote, „jehož recept nosím v paměti
a při němž se netřeba bát smrti a netřeba se strachovat smrtelného zranění. A až
jej připravím a dám ti jej, stačí jen, až uvidíš, že v nějaké bitvě mě přeťali
vejpůl, jak se často stává, abys přiložil pěkně a hezky opatrně, dřív než krev
vystydne, část těla, jež spadne z koně na zem, k druhé půlce, jež zůstane v sedle,
ale musíš je srovnat rovně a přesně. Pak mi dáš vypít jen dva doušky toho
balzámu a uvidíš, že vstanu zdravější než jablíčko.“</p>

<p class="mlptext2">„Když je to tak,“ řekl Panza, „zříkám se nyní vladařství
slíbeného ostrova a nechci za odměnu svých četných a dobrých služeb než, aby mi
Vaše milost dala recept té zázračné vody, protože mám za to, že všude dostanu
za unci více než dva reály, a víc nepotřebuji, abych strávil tento život
počestně a v odpočinku. Ale teď se musí vědět, stojí-li mnoho příprava.“</p>

<p class="mlptext2">„Za méně než tři reály lze pořídit pět litrů,“ odpověděl don
Quijote. </p>

<p class="mlptext2">„Pánbůh s námi,“ Sancho nato, „proč tedy čeká Vaše Milost a nenaučí
mě to?“</p>

<p class="mlptext2">„Mlč, příteli,“ odvětil don Quijote, „zamýšlím tě zasvětit do
větších tajemství a prokázat ti větší milosti. Ale zatím se ošetřeme, neboť mě
ucho bolí více, než bych si přál.“</p>

<p class="mlptext2">Sancho vytáhl z tlumoku obvaz a mast; ale když viděl don Quijote
svou rozbitou přilbu, myslel, že se zblázní, a vložil ruku na meč, zvedl oči k nebi
a řekl: </p>

<p class="mlptext2">„Přísahám Stvořiteli všech věcí a při čtyřech svatých evangeliích,
kde jsou nejobšírnější, že budu žít životem velkého markýze z Mantuy, když
slíbil pomstít smrt svého synovce Valdovína: nepožiji chleba z ubrusu a nepromluvím
se ženou a všechno ostatní udělám, nač si tu nevzpomínám, ale jako bych to
řekl, dokud se nepomstím úplně tomu, kdo mě tak zohavil.“ </p>

<p class="mlptext2">Slyše to Sancho, pravil: </p>

<p class="mlptext2">„Uvažte, Milosti pane done Quijote, že jestli ten rytíř
vyplnil váš rozkaz a šel se představit mé paní Dulcinee z Tobosa, vykonal veškerou
svou povinnost a nezaslouží dalšího trestu, leda že by se dopustil nového provinění.“</p>

<p class="mlptext2">„Mluvils a poznamenals velmi dobře,“ řekl don Quijote, „a
proto ruším přísahu, co se týče nové pomsty. Ale znovu ji potvrzuji a znovu
slibuji žít, jak jsem pravil, dokud násilím neodejmu nějakému rytíři přilbu tak
dobrou, jako byla moje. A nemysli si, Sancho, že to všechno dělám jen tak do
větru: neboť mám v té věci před sebou cizí příklad, poněvadž tohle doslova se
událo s helmicí Mambrinovou, která přišla tak draho Sacripantovi.“</p>

<p class="mlptext2">„Běžte k ďáblu, milostpane, s takovými přísahami,“ odpověděl
Sancho, „jsou velmi na škodu zdraví a příčí se dobrému svědomí. Protože,
řekněte! Jestli nyní po mnoho dní nepotkáme rytíře s helmicí? Co uděláme? Má se
ta přísaha vyplnit přes tolik nevýhod a nepohodlí jako spát oblečen, spát pod
širým nebem a tisíc jiných trestů, jež obsahovala přísaha toho starého blázna
markýze z Mantuy, kterou chce nyní Vaše Milost znovu křísit? Podívejte se
dobře, Milosti, po všech těchhle cestách nechodí ozbrojenci, ale mezkaři a vozkové,
kteří nejen nemají přilby, ale třeba o něčem takovém neslyšeli, co jsou živi.“</p>

<p class="mlptext2">„Mýlíš se,“ řekl don Quijote, „neboť nebudeme ani dvě hodiny
na této křižovatce a uvidíme více ozbrojenců, než jich vyrazilo proti Albrace
dobýt krásnou Angeliku.“</p>

<p class="mlptext2">„Tak pozor,“ pravil Sancho, „a dej Bůh, aby se nám dobře vedlo
a dobyli jsme už toho ostrova, který mi přichází tak draho, a pak ať si třebas umřu.“</p>

<p class="mlptext2">„Už jsem ti řekl, Sancho, aby sis proto nepřipouštěl starosti,
protože, nebude-li ostrov, máme tu království dánské nebo sobradíské, jež se ti
budou hodit jako prsten na prst, a buď o to raději, že to bude na pevné zemi.
Ale nechme toho, až na to bude čas, a podívej se do tlumoku, máš-li co k jídlu,
abychom potom vyhledali nějaký zámek, v němž bychom přenocovali a vyrobili ten
balzám, neboť přísahám ti u Boha, že mě to ucho velmi bolí.“</p>

<p class="mlptext2">„Mám tu cibuli, trochu sýra a několik krajíců chleba,“ řekl
Sancho; „ale to není pokrm, jenž by se hodil tak výbornému rytíři jako Vaše
Milost.“</p>

<p class="mlptext2">„Tomu nerozumíš,“ odvětil don Quijote; „povím ti, Sancho, že
je ke cti potulného rytíře nejíst měsíc, a když už, sáhnout po tom, co je po
ruce; a to by ti bylo zřejmé, kdybys přečetl tolik příběhů jako já, neboť ač jich
bylo mnoho, v žádném jsem nenašel zprávy, že by potulní rytíři jedli, leda
náhodou a na nějaké slavnostní hostině, kterou jim vystrojili, a jindy vždy se
postili. Ač si lze domyslet, že jíst museli i konat všechny ostatní přirozené
potřeby, jsouce lidmi jako my druzí, je stejně pochopitelné, že, když se
většinu života toulali po lesích, pustinách a bez kuchaře, nejčastěji byli živi
z pokrmů venkovských jako ony, které mi nyní ty nabízíš. Tak, příteli Sancho,
nermuť se tím, co mě těší, nechtěj převracet svět ani vysadit bludné rytířstvo
z jeho veřejí.“</p>

<p class="mlptext2">„Odpusťte mi, Milosti,“ řekl Sancho; „protože neumím, jak jsem
povídal, ani psát, ani číst, neznám a neoplývám názory rytířského řemesla. A ode
dneška opatřím tlumok všemi možnými křížalami pro Vaši Milost, když je rytíř, a
pro sebe, protože jím nejsem, něčím pestřejším a vydatnějším.“</p>

<p class="mlptext2">„Neříkám,“ odvětil don Quijote, „že bludní rytíři nemohou jíst
nic jiného než křížaly, ale že bývaly asi nejobvyklejším jejich pokrmem spolu s
bylinkami, jež nacházeli na polích, jež znali a jež já také znám.“</p>

<p class="mlptext2">„To je výhoda,“ odpověděl Sancho, „znát takové byliny; jednoho
dne, tak se mi zdá, budeme muset té znalosti použít.“ </p>

<p class="mlptext2">Při tom vyndal jídlo, jež s sebou nesl, a oba pojedli v míru a
dobré vůli; chtěli však nalézt nocleh, ukončili rychle chudou a suchou večeři,
vskočili do sedel a spěchali vyhledat osadu dřív, než by se setmělo.</p>

<p class="mlptext2">Ale zapadlo jim slunce a s ním i naděje na to, co si přáli,
poblíž několika pastýřských chatrčí se rozhodli, že stráví noc tam. A jak byl
Sancho zarmoucen, že nedojeli do vesnice, tak potěšen byl don Quijote, že
přespí pod širým nebem, neboť se mu zdálo, že každá noc strávená venku znamená
další možnost důkazu jeho pravého rytířství.</p>

</div>
</body>
</html>