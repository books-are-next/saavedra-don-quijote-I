<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven1zvlastnipripady" id="calibre_pb_65">KAPITOLA
LII.<br class="calibre1"/>
<span class="mlpznakkurziva11b"><span class="calibre24">o při dona Quijota s pastevcem a o neslýchaném dobrodružství s kajícníky;
které šťastně dopadlo, ač se velice unavil</span></span></h2>

<p class="mlptextbez1radku">Pastevcovo vypravování zaujalo všechny přítomné;
přede všemi je pochválil kanovník, který poznamenal, že forma vypravování se
lišila od obvyklého způsobu pastevců, připomínala totiž spíše dvořana, a pravil,
že je správné tvrzení farářovo o učených lidech žijících v horách. Všichni
nabízeli svou pomoc Eugeniovi, nejochotněji don Quijote, který pravil:</p>

<p class="mlptext2">„Skutečně, bratře pastýři, kdybych mohl podniknout nějaké dobrodružství,
odešel bych ihned pro vaše štěstí vyvést Leandru z kláštera, ve kterém je
určitě proti své vůli; nevšímal bych si abatyše a nikoho, přivedl bych vám ji,
abyste s ní učinil, co byste si přál, však dbal při tom zákonů rytířských,
které přikazují, že se žádné dívce nesmí dít bezpráví; ale věřím v Pánaboha, že
síla škodolibého kouzelníka bude přemožena silou kouzelníka, majícího
šlechetnější úmysl; slibuji vám svoji pomoc a radu, jak mi to přikazuje moje
povolání pomáhat slabým a raněným a posilovat zarmoucené.“</p>

<p class="mlptext2">Pastevec na něho pohlédl, a viděl, že don Quijote vyhlíží
podivně a také divně mluví, tázal se holiče, kdo to je:</p>

<p class="mlptext2">„Pane, kdo je ten muž, který tak zvláštně vypadá a podivně
mluví?“</p>

<p class="mlptext2">„Je to slavný don Quijote de la Mancha, odpůrce bezpráví,
mstitel křivd, ochránce panen, vdov a sirotků, postrach obrů a vítěz v bitvách.“</p>

<p class="mlptext2">„Zdá se mi to podobné,“ odvětil pastevec koz, „knihám o potulných
rytířích, kteří dělali vše, co Vaše Milost vypráví o tomto člověku, ač se
domnívám, že si Vaše Milost ze mne dělá pouhý žert nebo že tento vznešený muž
má v hlavě prázdný dům.“</p>

<p class="mlptext2">„Jste darebný pacholek,“ zvolal don, „vy jste prázdný a omezený
a já jsem plnější, než kdy byla ta kurví dcera, co vás přivedla na svět.“</p>

<p class="mlptext2">Při tomto zvolání uchopil kus chleba a udeřil jím pastevce do
obličeje tak prudce, že mu rozmáčkl nos; ale pastevec nerozuměl žertu a shledal,
že to je doopravdy, bez ohledu na koberec, ubrus a lidi skočil na dona Quijota,
uchopil jej za krk a byl by jej zcela jistě zadusil; ale přišel právě Sancho
Panza, chytil jej a udeřil jím o stůl, až se všechno nádobí rozbilo a rozházelo.
Jakmile byl don Quijote volný, dal se do pastevce, který zakrvácený a pokopaný Sanchou
hledal nějaký stolní nůž, aby se pomstil, ale kanovník a farář mu v tom
bránili; holič to však zařídil tak, že pastevec dostal dona Quijota pod sebe a bušil
do něho tak, že měl don Quijote obličej plný krve. Kanovník a farář se smáli,
biřicové poskakovali radostí a štvali je na sebe jako psy; pouze Sancho byl
zničený, neboť kanovníkův sluha jej držel, aby nemohl přispěchat na pomoc svému
pánu.</p>

<p class="mlptext2">Za všeobecné veselosti uslyšel najednou smutný zvuk trouby;
všichni se podívali směrem, odkud přicházel, ale nejvíce ten zvuk dojal dona
Quijota, který přesto, že byl téměř ubit, pravil pastevci:</p>

<p class="mlptext2">„Bratře ďáble – není možné, abys jím nebyl, neboť jsi měl dost
statečnosti a síly mě přemoci – žádám tě, abychom uzavřeli mír aspoň na hodinu,
neboť žalostný zvuk trouby mě volá, jak se domnívám, k novému dobrodružství.“</p>

<p class="mlptext2">Pastevec unavený ranami jej ihned pustil; don Quijote vstal a díval
se v tu stranu, kde uslyšel zvuk trouby, a uviděl najednou přicházet z vrchu
množství lidí bíle oblečených jako kajícníci. Toho roku totiž nebylo dešťů a ve
všech obcích se pořádala procesí a kajícné průvody; lidé prosili Boha o déšť; z
tohoto důvodu se ubíralo obyvatelstvo blízké vsi ke zbožnému poustevníkovi,
bydlícímu na stráni nad tím údolím.</p>

<p class="mlptext2">Don Quijote když spatřil divné oděvy kajícníků, si nevzpomněl,
že je již mnohokrát viděl, ale myslel si, že je to opět nějaké dobrodružství,
které nemůže propást; v jeho rozhodnutí jej utvrdila ještě socha ve smutečních
šatech, kterou nesli; pokládal ji totiž za vznešenou dámu, kterou ti padouchové
násilím unášejí. Proto spěchal k pasoucímu se Rocinantovi, sňal ze sedla uzdu a
štít, rychle jej přistrojil a žádal Sancha, aby mu podal meč; potom vsedl na
koně a hlasitě volal na všechny přítomné: </p>

<p class="mlptext2">„Nyní, vznešené panstvo, uvidíte, jak nutní jsou pro svět
potulní rytíři: nyní, říkám, uvidíte, až osvobodím tuto vznešenou dámu, jsou-li
potulní rytíři hodni úcty.“</p>

<p class="mlptext2">Po těchto slovech pobídl Rocinanta nohou, neboť neměl ostruhy,
a klusem (že by kdy byl jel tryskem na Rocinantovi, v této pravdivé knize se nevypráví)
jel za kajícníky. Kanovník, farář i holič se pokoušeli jej zadržet, ale marně;
nezadržel jej ani křik Sanchův, který zvolal: </p>

<p class="mlptext2">„Kam se ženete, done Quijote, a jaký ďábel vás štve, abyste
útočil na naši katolickou víru? Uvědomte si, u sta hromů, že je to průvod
kajícníků a dáma v nosítkách je socha dobrotivé Panny Marie; uvažte, co děláte,
vždyť tentokrát nevíte skutečně co!“</p>

<p class="mlptext2">Sancho však volal marně, neboť jeho pán spěchal ke kajícníkům
osvobodit paní ve smutku a neslyšel; a i kdyby slyšel, jistě by se nenavrátil,
třeba by mu to rozkázal sám král. Dojel tedy k průvodu, zastavil koně, který si
beztak již chtěl odpočinout, a rozčileným a ochraptělým hlasem zvolal:</p>

<p class="mlptext2">„Vy, kteří máte zastřeny tváře asi proto, že jste špatní,
dávejte pozor, co vám říkám!“</p>

<p class="mlptext2">Nejdříve stanuli nosiči sochy, a jeden ze čtyř kněží
zpívajících litanie, když všiml si vzezření dona Quijota, hubenost Rocinantovu
a ostatní směšnosti, pravil:</p>

<p class="mlptext2">„Pane bratře, mluvte rychle, neboť těmto bratřím se zarývají
nosítka do těla a nemůžeme se bez příčiny zastavovat, abychom poslouchali
dlouhé řeči.“</p>

<p class="mlptext2">„Řeknu vám to krátce,“ odvětil don Quijote, „pusťte ihned tuto
krásnou zajatou dámu, jejíž slzy a smutný obličej dokazují, že ji vedete s sebou
násilím; já, který jsem na světě proto, abych napravoval chyby, nepustím vás
ani o krok, dokud ji nepropustíte na svobodu.“</p>

<p class="mlptext2">Z této řeči všichni poznali, že don Quijote je blázen, a proto
se vesele smáli; ale jejich smích byl prachem do ohně hněvu dona Quijota, který
beze slova vytasil meč a kráčel k nosítkám. Jeden z nosičů se postavil proti
donu Quijotovi s napřaženou vidlicí, jíž podpíral nosítka při odpočinku, a odrazil
jí útok dona Quijota; rána mečem přerazila vidlici na dva kusy; nosič zbytkem,
který mu zůstal v ruce, uhodil dona Quijota do ruky, v níž měl meč, a rytíř
podlehl selské síle a svalil se na zem.</p>

<p class="mlptext2">Sancho Panza, který za ním rychle přiběhl, viděl, že je
poraněn, a proto volal na Quijotova nepřítele, aby jej už nebil, že je to ubohý
začarovaný rytíř, který nikdy nikomu neublížil; sedlák se však nedal zadržet Sanchovým
voláním, ale když zpozoroval, že rytíř leží nehybně, vysoukal si šaty k bokům a
prchl do polí jako kamzík.</p>

<p class="mlptext2">Mezitím se celá společnost dostavila na místo, kde don Quijote
ležel; ale lidé z procesí, když viděli biřice s puškami, báli se nějaké
šarvátky, proto se hrnuli kolem sochy, vyzvedli kukly a důtky, kněží voskovice
a čekali na útok, rozhodnut, že se budou bránit nebo že napadnou útočníky sami;
ale osud určil jinak, neboť Sancho se vrhl na tělo svého pána a dal se do
žalostného nářku, protože si myslel, že je mrtev.</p>

<p class="mlptext2">Oba faráři se poznali, a to uklidnilo obě tlupy lidí. První
farář vysvětlil krátce život dona Quijota a druhý se s celým průvodem kajícníků
šel podívat, je-li ubohý rytíř mrtvý; Sancho, který měl oči plné slz, řekl:</p>

<p class="mlptext2">„Ó, ozdobo rytířstva, který jsi ukončil svůj život pouhou
ranou klackem! Ó, květe svého rodu, chloubo a slávo celé Manchy, ano i celého
světa, jak to nyní na světě bez tebe bude; svět naplní se darebáky, kteří
nebudou za své hanebné činy potrestáni! Byl jsi štědřejší než Alexandr, neboť
za pouhých osm měsíců služby jsi mi slíbil ostrov obklopený mořem. Byl jsi pokorný
před hrdými a hrdý před pokornými, vydával ses v nebezpečí, trpěl urážky, byl
jsi stále zamilován, poučoval jsi dobré, byl jsi strachem zlých, metlou
darebáků, vůbec potulným rytířem, což znamená vše.“</p>

<p class="mlptext2">Slovy a pláčem Sanchovým se don Quijote vzpamatoval a pravil: </p>

<p class="mlptext2">„Kdo je vám tak daleko, sličná Dulcineo, trpí ještě větší muka
než tato. Pomoz mi, příteli Sancho, vstoupit do zakletého vozu, v sedle bych se
neudržel, neboť mám ruku rozbitou na padrť.“</p>

<p class="mlptext2">„S největší radostí, pane,“ odpověděl Sancho, „vraťme se do
vesnice s těmito pány a tam se připravíme na novou výpravu, která snad bude šťastnější.“</p>

<p class="mlptext2">„Ano,“ odvětil don Quijote, „nejlépe uděláme, když počkáme, až
přejde nynější zlý vliv hvězd.“</p>

<p class="mlptext2">Kanovník, farář i holič schválili jeho rozhodnutí a posadili
dona Quijota na vůz, na kterém seděl už před tím; průvod pokračoval dále, pastevec
se se všemi rozloučil a biřice farář zaplatil. Kanovník prosil faráře, aby mu
napsal o zdraví dona Quijota, potom se rozloučil a odjel. Téměř všichni se
rozešli; zůstali pouze farář, holič, don Quijote, Sancho a milý Rocinante,
který vše, co se mu přihodilo, snášel pokorně jako jeho pán.</p>

<p class="mlptext2">Vozka zapřáhl voly, položil dona Quijota na otep sena a zvolna
jel, řídil se přáním faráře; za šest dní dojeli do vesnice dona Quijota právě v
poledne, když všechno obyvatelstvo bylo shromážděno na návsi. <span class="calibre13">Všichni spěchali se podívat na vůz, a když poznali
krajana, užasli; nějaký hoch spěchal vyřídit hospodyni a neteři dona Quijota,
že její strýc a pán se vrátil, vyhublý, žlutý, na otýpce sena a na volském
voze. Bylo dojemné, jak ty dvě ženy naříkaly, bily se do prsou a jak zlořečily
zatraceným rytířským knihám; to vše se opakovalo, když vůz vjížděl do dvora.</span></p>

<p class="mlptext2">Také žena Sancha Panzy přiběhla a nejprve se vyptávala na
osla. Sancho jí řekl, že se má lépe než pán.</p>

<p class="mlptext2">„Chvála Bohu,“ zvolala, „udělal mi mnoho dobrého. Ale nyní mi
řekněte, milý příteli, jakou jste dostal mzdu? Přivezl jste nějaké šaty nebo
dětem botičky?“</p>

<p class="mlptext2">„Nepřinesl jsem nic, ženo,“ odpověděl Sancho, „ale mám něco
lepšího a důležitějšího.“</p>

<p class="mlptext2">„To mám radost,“ na to žena, „ukažte mi to, ať se potěší mé
srdce, sklíčené a smutné vaší dlouhou nepřítomností.“</p>

<p class="mlptext2">„Nebuďte netrpělivá,“ řekl Sancho, „ukáži vám to až doma; a po
druhé, až se vrátíme z výpravy, budu hrabětem nebo panovníkem ostrova tak krásného,
že srdce zrovna radostí usedá.“</p>

<p class="mlptext2">„Bůh dej, můj muži, neboť to potřebujeme. Ale vysvětlete mi,
co to je ten ostrov.“</p>

<p class="mlptext2">„To není med pro oslí hubu,“ na to Sancho, „dočkej a uvidíš,
jak tě budou poddaní zvát svou Milostí.“</p>

<p class="mlptext2">„Co to mluvíte, Sancho, o Milostech, ostrovech a poddaných?“
ptala se znovu Juana Panzová, neboť tak se jmenovala, ač nebyli příbuzní: v Manchi
totiž ženy přijímají příjmení manželů.</p>

<p class="mlptext2">„Pomalu, nespěchej, Juano, stačí, že ti nelžu, a zavři hubu!
Jen ti mimochodem řeknu, že není na světě nic příjemnějšího než být zbrojnošem
potulného rytíře. Je sice pravda, že většina dobrodružství dopadne jinak, než
jak si člověk přeje: tak devětadevadesát ze sta se jich nepovede. Vím to ze
zkušenosti, protože mě brzo vyhazovali na pokrývce, brzo mlátili. Ale přesto je
to pěkné, hledat příhody po horách, lesích, skalách, hradech a žít po hospodách
zadarmo a neplatit, čert ví, ani maravedí.“</p>

<p class="mlptext2">Zatím neteř a hospodyně dona Quijota uvítaly, svlékly a uložily
na starou postel. Díval se na ně úkosem a nevěděl o sobě. Farář žádal neteř,
aby o strýce starostlivě pečovala a aby mu nedovolila se po druhé vydat na
dobrodružnou výpravu; vyprávěl také, s jakou námahou se jim podařilo jej přimět,
aby se vrátil domů. Tu začaly zase obě naříkat, vzývat nebe, proklínat rytířské
knihy a prosit Boha, aby zatratil původce podobných lží a myšlenek. Strachovaly
se, že don Quijote zase odjede, jen až se poněkud uzdraví, a nemýlily se.</p>

<p class="mlptext2">Ale, ač se spisovatel této historie horlivě snažil vypátrat
činy dona Quijota na třetí výpravě, nepodařilo se mu to; v paměti Manchanů se
pouze udržela pověst o třetí výpravě dona Quijota ze Zaragozy, kde se zúčastnil
slavného turnaje; tam také podnikl věci hodné jeho odvahy a moudrosti. Také o jeho
smrti nenalezl spisovatel nic; ale náhodou se seznámil se starým lékařem s olověným
pouzdrem, které, jak vyprávěl, bylo nalezeno ve vykopaných základech poustevny.</p>

<p class="mlptext2">V pouzdru nalezl několik pergamenů, popsaných gotickým písmem,
ale španělským veršem; v nich se dočetl mnoho o hrdinných činech dona Quijota,
kráse Dulciney z Tobosa, o Rocinantovi, věrnosti a oddanosti Sancha Panzy a pohřbu
samého dona Quijota s mnohými náhrobními verši a chválením jeho života a činů.
Ty, které se mu podařilo zcela přečíst, zaznamenal v této historii.</p>

<p class="mlptext2">Spisovatel této historie za odměnu své veliké práce, kterou mu
dalo pátrání a hledání po všech archivech manchských, žádá čtenáře, aby jí
věřili, jako věří moudří lidé knihám rytířským; to že jej dostatečně odmění a povzbudí,
aby zkoumal jiné historie, ne-li pravdivé, aspoň zajímavé a poutavé.</p>

<p class="mlptext1">První slova na pergamenu nalezeném v olověném pouzdře
zněla: </p>

<p class="mlpdopisbez1radku"><span class="calibre28">Akademikové z
Argamasilly, vesnice v Manchi, o životě a smrti odvážného dona Quijota de la Mancha
hoc scripserunt:</span></p>

<p class="mlpdopisbez1radku">&#160;</p>

<p class="mlpdopisbez1radku">Monicongo, akademik z Argamasilly, </p>

<p class="mlpdopisbez1radku">na hrob dona Quijota:</p>

<p class="mlpversei">Dobrodruh, jenž okrasou byl Manchy, její pýchou,<br class="calibre1"/>
který dobyl více kořisti než Jason z Kréty;<br class="calibre1"/>
duch, jenž bystrý vzlet měl, napojen byl stále vzněty,<br class="calibre1"/>
širší byl než moře pod oblohou tichou.</p>

<p class="mlpversei">Paže, která rozšířila moc svou svrchovanou <br class="calibre1"/>
od Kytaje po Gaetu a do všech dálných zemí, <br class="calibre1"/>
múza skvělá s úžasnými vtipu kadencemi, <br class="calibre1"/>
jejíž verše vryty do bronzových desek planou.</p>

<p class="mlpversei">Hrdina, jenž snadno předčil všechny Amadise, <br class="calibre1"/>
Galaory překonal a zdolal v boji kletém <br class="calibre1"/>
podivnými činy, láskou, jíž byl živý plamen.</p>

<p class="mlpversei">Ten, jenž umlčel a zničil lehce Belianise, <br class="calibre1"/>
který s Rocinantem věrným bloudil širým světem, <br class="calibre1"/>
ten zde leží ve tmě věčné, nad ním chladný kámen.</p>

<p class="mlpdopisbez1radku">Paniagudo, akademik z Argamasilly, </p>

<p class="mlpdopisbez1radku">in laudem Dulcineae de Toboso:</p>

<p class="mlpversei">Ta, již tu zříte s boubelatou lící, <br class="calibre1"/>
s bujnými ňadry, plnou odhodlání, <br class="calibre1"/>
toť Dulcinea, Tobosa je paní, <br class="calibre1"/>
k níž vzhlížel velký Quijote milující.</p>

<p class="mlpversei">Jen pro ni bloudil, jménem její slávy <br class="calibre1"/>
Sierry Negry nehostinnou plání <br class="calibre1"/>
a polem montielským šel v odhodlání <br class="calibre1"/>
k Aranjuezu, pěšky, do únavy</p>

<p class="mlpversei">Toť Rocinanta vinou. Hvězdo krutá!<br class="calibre1"/>
Ó manchské té dámy čisté krásy, <br class="calibre1"/>
rytíře toho vpravdě nešťastného!</p>

<p class="mlpversei">Smrtí jí krása byla odvanuta <br class="calibre1"/>
a on, ač mramor slávu jeho hlásí, <br class="calibre1"/>
neušel lásce, vzteku zklamaného.</p>

<p class="mlpdopisbez1radku">Caprichoso, svým vtipem vynikající akademik z Argamasilly,
pěje chválu na Rocinanta, koně dona Quijota de la Mancha:</p>

<p class="mlpversei">Na sloupu pyšném září démantovou, <br class="calibre1"/>
již Mars tak často krví poskvrňuje, <br class="calibre1"/>
v Manchanův prapor vítr prudce duje, <br class="calibre1"/>
jejž třímá hrdě nad potulnou hlavou.</p>

<p class="mlpversei">Svou zavěsil zbraň jemnou, ocelovou,<br class="calibre1"/>
jíž seče, kosí, maří, rozčtvrcuje.<br class="calibre1"/>
Toť nové výkony! A pro ně snuje <br class="calibre1"/>
styl nový, slavnou formu novou.</p>

<p class="mlpversei">Nechť Gal se chlubí Amadise slávou <br class="calibre1"/>
a jeho syny řecká země celá, <br class="calibre1"/>
že tisíckrát svou slávu rozšířila.</p>

<p class="mlpversei">Dnes sbor se vznáší nad Quijota hlavou <br class="calibre1"/>
a Belona se dotkla jeho čela, <br class="calibre1"/>
že do Manchy se všechna pýcha slila.<br class="calibre1"/>
V té slávě pro věky je moc a síla, <br class="calibre1"/>
vždyť také Rocinante, oř ten zdatný, <br class="calibre1"/>
nad Brilladora, Bayarda je statný.</p>

<p class="mlpdopis">Burlador, akademik z Argamasilly, </p>

<p class="mlpdopis">Sanchu Panzovi:</p>

<p class="mlpversei">Toť Sancho Panza – malé sic jen tělo, <br class="calibre1"/>
však velký duch; ó, zázrak na zemi!<br class="calibre1"/>
Toť zbrojnoš beze lsti, to věřte mi, <br class="calibre1"/>
a prostšího snad oko nevidělo.</p>

<p class="mlpversei">K hodnosti hraběcí mu mnoho nechybělo, <br class="calibre1"/>
však marný sen; měl tolik nepřátel! <br class="calibre1"/>
a úkladů v tom věku vytrpěl, <br class="calibre1"/>
kdy stěží oslíku se odpouštělo.</p>

<p class="mlpversei">Na oslu jezdil klidně (s odpuštěním) <br class="calibre1"/>
za Rocinantem, nejklidnějším ořem, <br class="calibre1"/>
a za svým pánem den co den.</p>

<p class="mlpversei">Ó lidské naděje, kam s marným sněním? <br class="calibre1"/>
Kde klid, když mísíte se s těžkým hořem <br class="calibre1"/>
a konec stín je, smrt a sen.</p>

<p class="mlpdopis">Cachidiablo, akademik z Argamasilly, </p>

<p class="mlpdopis">na hrob dona Quijota:</p>

<p class="mlpversei">Zde leží rytíř pochován, <br class="calibre1"/>
byl řádně bit a smůlu měl, <br class="calibre1"/>
na Rosinantu věrném spěl, <br class="calibre1"/>
s ním projel mnohý světa lán.</p>

<p class="mlpversei">A Sancho, chytrák prohnaný, <br class="calibre1"/>
u něho leží mrtev, tich, <br class="calibre1"/>
on zbrojnošem byl z největších, <br class="calibre1"/>
řemeslu věrně oddaný.</p>

<p class="mlpdopis">Tiquitoc, akademik z Argamasilly, </p>

<p class="mlpdopis">na hrob Dulciney z Tobosa:</p>

<p class="mlpversei">A Dulcinea vedle nich, <br class="calibre1"/>
ač byla svěží, v líci nach, <br class="calibre1"/>
přec změnila ji v popel, v prach <br class="calibre1"/>
smrt děsná, ošklivá jak hřích.</p>

<p class="mlpversei">Ryzího rodu v žilách krev, <br class="calibre1"/>
vzhled dámy, v zraku jistota.<br class="calibre1"/>
Ta byla žárem Quijota, <br class="calibre1"/>
a rodné obce slavný zjev.</p>

<p class="mlptext2">Tyto verše se daly přečíst; písmo ostatních bylo smazáno,
proto je dali nějakému akademikovi, aby je vysvětlil podle dohadu. Vypráví se,
že se mu to podařilo po mnohém bdění a velké námaze a že je uveřejní při třetí
výpravě dona Quijota. Forse altri canterá noc miglior plettro.</p>

<p class="mlptext2">&#160;</p>

<p class="mlptextdopravai">(Konec knihy druhé)</p>

</div>
</body>
</html>