<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Důmyslný rytíř Don Quijote de la Mancha I</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection10">
<h2 class="mlpuroven1zvlastnipripady">KAPITOLA
XXXIX.,<br class="calibre1"/>
<span class="mlpznakkurziva11b"><span class="calibre24">v níž otrok líčí svůj život a příhody.</span></span></h2>

<p class="mlptextbez1radku">„V horách Leonských je vesnice, odkud pochází moje
rodina; příroda byla jí nakloněnější než osud, ač můj otec v této chudé krajině
byl pokládán za bohatého. Byl by opravdu bohatý, ale utrácel své jmění. A příčinou
jeho štědrosti a nešetrnosti bylo, že byl v mládí vojákem, neboť vojenský život
dělá z lakomců lidi štědré a ze štědrých marnotratníky, a je-li kdy nějaký voják
lakomý, je to jako zvíře, které zřídka spatříme. Můj otec byl téměř marnotratníkem,
a to není dobře pro otce rodiny.</p>

<p class="mlptext2">Byli jsme tři chlapci, ve věku, kdy je nutné hledat si
zaměstnání. Můj otec pozoroval, že není pánem své povahy a svých náklonností,
chtěl se zbavit příčiny, která jej nutila k lehkomyslnosti, proto nás jednoho
dne zavolal všechny tři do světnice a pravil: </p>

<p class="mlptext2">‚Synové moji, mám vás rád, poněvadž jste mými dětmi, a vím
dobře, že nejednám správně, utrácím-li vaše jmění; abyste věděli, že vás miluji
jako otec a že vám nechci škodit jako otčím, uskutečním čin, který jsem si
umínil a promyslel. Jste již dost staří, abyste si mohli zvolit povolání, které
by vám bylo k chvále a cti. Rozdělím totiž svoje jmění na čtyři díly: tři dám
vám a čtvrtý si ponechám na živobytí do konce mého života; chtěl bych, aby
každý z vás, jakmile obdrží svůj podíl, vydal se na cestu, kterou mu naznačím.</p>

<p class="mlptext2">Ve Španělsku je přísloví, které se mi zdá pravdivé jako
všechna ostatní, poněvadž jsou to krátké myšlenky, zakládající se na
zkušenosti. To moje praví: Církev, moře a královský dvůr, což znamená: kdo chce
být bohatý a vážený, staniž se duchovním nebo pluj za obchodem nebo vstup do
služby královské, neboť se také praví: Lepší drobek od krále nežli bochník od
hraběte. – Říkám to proto, že chci, aby jeden z vás se věnoval vědám, druhý
obchodu a třetí, aby byl ve službách krále ve válce, poněvadž je nesnadné
sloužit u jeho dvora; válka sice nedává velkého bohatství, ale přináší slávu.
Do osmi dnů dostanete svůj podíl v penězích a neokradu vás ani o haléř, jak
sami uvidíte, řekněte mi, budete-li se řídit mou radou?‘</p>

<p class="mlptext2">Žádal mě jako nejstaršího, abych odpověděl; já jsem mu řekl,
aby se nezříkal svého jmění a podle chutí je utrácel, že my jsme mladí a umíme
si peníze získat, a nakonec jsem mu řekl, že chci sloužit králi a Bohu. Druhý
bratr řekl, že odjede do Ameriky za peníze ze svého podílu. Nejmladší a podle
mého úsudku také nejchytřejší řekl, že buď ukončí svá studia v Salamance, nebo
se stane duchovním.</p>

<p class="mlptext2">Potom nás otec objal a brzo vyplnil své rozhodnutí, dal
každému asi tři tisíce dukátů, nemýlím-li se, a vyplatil nás hotovými, poněvadž
strýc koupil náš statek, aby nevyšel z rodiny. V jednom dni rozloučili jsme se
všichni tři s dobrým otcem; já jsem jej přinutil, aby si ponechal z mých tří
tisíc dva, poněvadž mi zbytek stačil k zakoupení potřeb nutných pro vojáka.
Moji bratři, se řídili mým příkladem, nechali otci po tisíci dukátech, takže
měl čtyři tisíce v penězích a tři v ceně statečku, který neprodal.</p>

<p class="mlptext2">S pláčem jsme se rozloučili s otcem i starým strýcem a odešli;
žádali nás, abychom je zpravovali o svých osudech. Přislíbili jsme jim to a přijali
jejich požehnání, jeden z nás odejel do Salamanky, druhý do Sevilly a já do
Alicante, poněvadž jsem se dověděl, že tam právě kotví loď s vlnou pro Janov.
Jsem z domova už dvaadvacet let, a ačkoliv jsem poslal několik dopisů, nevím
nic o otci ani bratrech; svoje osudy řeknu vám stručně.</p>

<p class="mlptext2">Vstoupil jsem na loď v Alicante, dostal se šťastně do Janova,
potom do Milána, kde jsem si opatřil potřeby vojenské, a pak jsem chtěl jít do Piemontu.
Na cestě do Alexandrie de la Paglia slyšel jsem, že slavný vévoda Alba táhne do
Flander. Změnil jsem svůj plán a zůstal u něho ve službě na jeho četných
výpravách, byl jsem při smrti hraběte Egmonta a Hornose, byl jsem praporečníkem
slavného velitele guadalajarského Diega de Urbina; ve Flandrách jsem se
dozvěděl o spolku Jeho Svatosti papeže Pia V. s Benátkami a Španělskem proti Turkům;
Turci právě dobyli loďstvem ostrov Kypr, který až dosud patřil Benátkám; byla
to nepříjemná ztráta.</p>

<p class="mlptext2">Všude se říkalo, že velitelem vojska bude don Juan de Austria,
nemanželský syn našeho dobrého krále dona Filipa. Mluvilo se o přípravách k válce
a toužil jsem se zúčastnit se jí, a přesto, že jsem očekával povýšení na
setníka, odešel jsem do Itálie, kde právě v Janově don Juan de Austria chystal
se na cestu do Neapole, aby se spojil s loďstvem benátským, což se stalo
později v Mesině.</p>

<p class="mlptext2">Tedy, zúčastnil jsem se tažení jako setník pěchoty a byl jsem
takto vyznamenán spíše díky svému štěstí než svým zásluhám. Toho dne, kdy se
všichni křesťané přesvědčili, že Turci jsou na moři přemožitelní, – toho dne,
kdy hrdost a zpupnost otomanská byla pokořena, byli tam mnozí blažení (neboť
šťastnější byli křesťané, kteří padli, než ti, kteří tam zůstali živí jako
vítězi), já jediný však jsem byl zoufalý, neboť místo lodní koruny, které bych
získal, kdybych žil v dobách římských, měl jsem na nohou a rukou pouta; to se
stalo takto:</p>

<p class="mlptext2">El Uchalí, místokrál alžírský, statečný a odvážný korzár,
zvítězil nad velitelskou lodí maltánskou; zbyli na ní pouze tři rytíři,
smrtelně zranění, a tu jim přijela na pomoc loď dona Andrea, kde jsem byl já se
svou setninou; udělal jsem, co bylo mou povinností, skočil jsem na nepřátelskou
loď, ta se však odtrhla od útočící lodi a moji vojáci nemohli za mnou; já jsem
zůstal sám mezi nepřáteli, kteří byli v přesile; zmocnili se mne a El Uchalí,
jak asi víte, pánové, odjel s celým loďstvem a já jsem zůstal v jeho zajetí,
jediný smutný mezi tolika veselými a jediný zajatec, neboť toho dne bylo osvobozeno
patnáct tisíc křesťanů ve službách válečného loďstva tureckého. Odvezli mě do
Cařihradu, kde sultán Selim jmenoval mého pána vrchním admirálem, poněvadž se
vyznamenal v bitvě a získal řádový prapor z Malty.</p>

<p class="mlptext2">Příštího roku, sedmdesátého druhého, sloužil jsem jako veslař
v Navarinu na velké galeji o třech svítilnách. Byl jsem svědkem, jak naši
nevyužili příležitosti a nezajali celé turecké loďstvo, poněvadž všichni
námořníci i janičáři si byli jisti, že na ně vypadnou hned v přístavu, a byli přichystáni,
že utečou na zem bez boje: tak se obávali našeho vojska. Ale nebe to zařídilo
jinak, ne nedbalostí nebo leností generála, který velel našemu vojsku, ale pro
hříchy křesťanů a přání Boha, který si přeje, abychom vždy měli katany, kteří
nás trestají. El Uchalí na Modonu, ostrově vedle Navarinu, vylodil mužstvo,
opevnil přístav a počkal, až don Juan odtáhne.</p>

<p class="mlptext2">Na zpáteční cestě získal don Juan galej Kořist, jejímž
kapitánem byl syn slavného námořního lupiče Rudovousa. Dobyla ji velká galej neapolská
Vlčice, jíž velel odvážný blesk, otec vojáků, vítězný vojevůdce don Alvaro de
Bazan, vévoda de Santa Cruz. Musím vyprávět, co se přihodilo po dobytí Kořisti.
Syn Rudovousův byl zlý a jednal velmi špatně se svými otroky; jakmile uviděli
ti, kteří právě byli u vesel, že na ně začíná útočit galej Vlčice a je jim v patách,
pustili vesla a vrhli se na kapitána, který stoje na veslařské lavičce pobízel
k většímu spěchu; pohazovali jím od lavičky k lavičce, od zádi k přídi, a tak
jej mučili, že, sotva narazil na hlavní stožár, vypustil duši. Tak se mu
pomstili za jeho krutost.</p>

<p class="mlptext2">Navrátili jsme se do Cařihradu a v sedmdesátém třetím roce
jsem slyšel, že pan don Juan získal Tunis od Turků, za panovníka dosadil Muleye
Hameta a tím zmařil všechny naděje Muleye Hamida, nejkrutějšího a nejodvážnějšího
Maura pod sluncem. Sultán želel této ztráty a chytře uzavřel mír s Benátčany,
kteří po něm prahli více než on; roku sedmdesátého čtvrtého obléhal Goletu a dosud
nedostavěnou pevnost dona Juana blíže Tunisu.</p>

<p class="mlptext2">Za těchto událostí byl jsem veslařem bez jediné naděje na
vysvobození; rozhodl jsem se, že napíši otci o svém zajetí, a tím také moje naděje,
že budu vysvobozen vykoupením, padla.</p>

<p class="mlptext2">Konečně Goleta i pevnost byly dobyty; obléhalo ji
pětasedmdesát tisíc tureckých vojáků, Maurů a Arabů z celé Afriky přes čtyři
sta tisíc; tato spousta lidí měla tolik zásob a vojenských potřeb, že by mohli
holýma rukama Goletu i pevnost pokrýt hlínou. Nejprve byla dobyta Goleta, až
dosud nedobytná, ne vinou jejích obhájců, kteří se snažili, jak mohli, ale snadným,
jak se ukázalo, kopáním zákopů v těch písčinách; jinde bývá v hloubce dvou stop
voda, Turci jí nenalezli ani na dva lokte; tak zvýšili svoje zákopy pytli písku
nad zdi tvrze a střílením shora dolů zamezili veškeré obraně. Všeobecně se
soudilo, že se neměli naši uzavírat v Goletě, ale útočit na nepřítele v přístavu;
ti, kteří to tvrdí, při tom nebyli a nerozumějí podobným případům, poněvadž
počet mužů v Goletě a v pevnosti nepřesahoval o mnoho počet sedmi tisíc mužů; i
kdyby byli sebeodvážnější, jak by bylo možné, aby se tak malý počet mohl
ubránit v poli nepříteli tak velkému? A jak je možné udržet se, když pomoc
nepřichází a když napadení jsou obklíčeni četným a sveřepým nepřítelem v jeho
vlastní zemi?</p>

<p class="mlptext2">Ale mnohým se zdálo, a mně také, že pouze neobyčejnou milostí
a přízní nebe ke Španělsku bylo zničeno to semeniště a původ zla, neslýchaná
propast, houba a kořen potřebující nesmírné množství peněz, kterými se nadarmo plýtvalo
pouze k zachování slávy, že jí dobyl slavný a hrdinný Karel V., jako by bylo
nutné toto kamení, aby se jeho sláva uchovala navěky.</p>

<p class="mlptext2">Tvrz byla též dobyta, ale Turci ji dobývali zvolna, neboť
obhájci bránili ji tak statečně, že zničili pětadvacet tisíc nepřátel, ve
dvaadvaceti útocích. Ze tří set zbylých nebyl ani jediný zajat nezraněn; to je
největším důkazem jejich neohroženosti a odvahy, jejich vytrvalé obrany a neústupnosti.
Malá tvrz nebo věž uprostřed zálivu, jejímž velitelem byl don Juan Zanoguera,
rytíř valencijský a slavný voják, poddala se čestně. Také don Pedro
Puertocarrero, generál Golety, byl zajat, ačkoliv se bránil, jak mohl; zemřel
smutkem nad svou porážkou cestou do Cařihradu, kde měl být uvězněn. Zajali
generála pevnosti Gabria Cervellona, milánského rytíře a známého přestatečného
vojenského inženýra.</p>

<p class="mlptext2">V obou tvrzích bylo pobito množství významných lidí, také
Pagan de Oria, johanita šlechetné povahy, jak to dokázal svému bratru, pověstnému
Juanu Andreovi de Oria; jeho smrt byla tím smutnější, že zhynul rukou několika
Arabů, kteří mu nabídli po zničení tvrze, že jej doprovodí v maurském šatě do
Tabarky; je to malý přístav nebo sklad Janovanů, kteří v těch místech loví
korály; ti Arabové mu sťali hlavu a přinesli ji veliteli tureckého loďstva,
velitel však dokázal na nich pravdivost španělského přísloví, že lidé přesto,
že zradu mají rádi, přece zrádcem opovrhují; tvrdí se totiž, že generál dal
oběsit všechny tři, kteří mu přinesli jeho hlavu, místo aby mu jej přivedli
živého.</p>

<p class="mlptext2">Praporečníkem v tvrzi byl jakýsi don Pedro de Aguilar, pocházející
z kterési vsi v Andalusii; byl to odvážný a bystrý vojín a zvláště nadaný pro
poezii.</p>

<p class="mlptext2">Vyprávím to proto, že jsem se s ním setkal po své galeji a své
lavici a patřil jsem témuž pánu. Než jsme opustili přístav, napsal dvě znělky,
jednu na Goletu a druhou na tvrz, na způsob náhrobního nápisu; měl bych je přednést,
neboť je umím nazpaměť a soudím, že by se líbily.“</p>

<p class="mlptext2">Při jméně dona Pedra de Aguilar podíval se don Fernando na své
průvodce a všichni tři se usmáli; když vyprávěl o znělkách, pravil jeden: </p>

<p class="mlptext2">„Než bude Vaše Milost vyprávět dál, prosím, abyste mi sdělil,
co se přihodilo tomu donu Pedrovi de Aguilar, o němž jste už mluvil.“</p>

<p class="mlptext2">„Zůstal dva roky v Cařihradě,“ odpověděl otrok, „a potom prchl
přestrojen v arnautském kroji s řeckým vyzvědačem; nevím, žije-li nyní na
svobodě, ale myslím, že ano, neboť po roce jsem se s Řekem setkal v Cařihradě,
ale neměl jsem příležitost, abych se otázal na výsledek jejich pokusu.“</p>

<p class="mlptext2">„Skutečně, dopadlo to dobře,“ řekl rytíř, „don Pedro je můj
bratr, je ženatý v naší vsi, má tři děti a zcela bohatý a šťastný.“</p>

<p class="mlptext2">„Díky Bohu,“ zvolal otrok, „že mu udělil takovou milost,
poněvadž, jak se domnívám, znovu nabytá svoboda je na světě největším štěstím.“
</p>

<p class="mlptext2">Rytíř na to řekl: </p>

<p class="mlptext2">„Máte pravdu; umím také znělky, které můj bratr složil.“</p>

<p class="mlptext2"><span class="calibre13">„Předneste nám je, Milosti,“
pravil otrok, „umíte to zajisté lépe než já.“</span></p>

<p class="mlptext2">„Velice rád,“ odpověděl rytíř, „znělka o Goletě začínala takto.“</p>

</div>
</body>
</html>