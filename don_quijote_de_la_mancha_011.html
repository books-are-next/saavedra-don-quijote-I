<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
I.,
jež líčí stav a působení slavného rytíře dona Quijota de la Mancha.">
    <meta name="apple-mobile-web-app-capable" content="yes">
    <title>KAPITOLA
      I.,
      jež líčí stav a působení slavného rytíře dona Quijota de la Mancha. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_010.html">
    <link rel="next" href="./don_quijote_de_la_mancha_012.html">
    <meta name="nb-order" content="7">
    <link rel="self" href="don_quijote_de_la_mancha_011.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="1512" data-nb-chars="8852" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="14" data-nb-chars="78"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="3">I.,</span>
          <span class="idea" data-nb-ref-number="3" id="idea3" data-nb-words="12" data-nb-chars="67">jež líčí stav a působení slavného rytíře dona Quijota de la Mancha.</span>
        </h1>
        <p class="chunk" data-nb-ref-number="2" data-nb-words="171" data-nb-chars="1008"><span class="idea" data-nb-ref-number="4" id="idea4" data-nb-words="171" data-nb-chars="1008">V&nbsp;jedné osadě manchského kraje, na&nbsp;jejíž jméno si&nbsp;nechci vzpomenout, žil před krátkým časem rytíř z&nbsp;rodu těch, kteří mívají na&nbsp;stojanu kopí, starý štít, hubenou kobylu a&nbsp;honicího psa. K&nbsp;obědu míval nejčastěji hovězí, málo skopové, k&nbsp;večeři studené maso na&nbsp;koření, v&nbsp;sobotu jídal slaninu s&nbsp;vejci, v&nbsp;pátek čočku, v&nbsp;neděli nějaké holoubě na&nbsp;přilepšenou a&nbsp;na&nbsp;to&nbsp;šly tři čtvrti jeho příjmů. Zbytek padl na&nbsp;kabát z&nbsp;černého sukna, na&nbsp;sametové sváteční kalhoty a&nbsp;sametové střevíce; ve&nbsp;všední den nosil šat z&nbsp;obyčejného sukna domácího. Měl doma hospodyni, jíž bylo přes čtyřicet let, neteř, jíž nebylo ještě dvacet, a&nbsp;sluhu, který mu&nbsp;sedlal herku a&nbsp;zahradničil. Našemu šlechtici bylo asi tak padesát: byl pevně stavěný, suchý, v&nbsp;líci hubený, vstával za&nbsp;úsvitu a&nbsp;rád chodil na&nbsp;lov. Jmenoval se&nbsp;prý Quijada nebo Quesada (spisovatelé, kteří o&nbsp;té&nbsp;věci píší, nejsou zajedno); nám se&nbsp;zdá pravděpodobným, že&nbsp;jeho příjmení bylo Quijana. Ale to&nbsp;pro nás není důležité: stačí, když se&nbsp;naše vyprávění neuchýlí ani krok od&nbsp;pravdy.</span></p>
        <p class="chunk" data-nb-ref-number="3" data-nb-words="150" data-nb-chars="875"><span class="idea" data-nb-ref-number="5" id="idea5" data-nb-words="150" data-nb-chars="875">Nuže, je&nbsp;třeba vědět, že&nbsp;tento šlechtic se&nbsp;oddával za&nbsp;svých volných chvil (a to&nbsp;bylo vlastně po&nbsp;celý rok) četbě o&nbsp;rytířských dobrodružstvích, a&nbsp;to&nbsp;s&nbsp;takovou vášnivou chutí, že&nbsp;téměř docela zapomínal na&nbsp;lov i&nbsp;na&nbsp;řízení svého statku. A&nbsp;došel tak daleko ve&nbsp;své nesmyslné dychtivosti, že&nbsp;prodal mnoho měr orných polí, aby si&nbsp;mohl nakoupit romány o&nbsp;rytířích. Snesl do&nbsp;svého domu všechny, jež se&nbsp;daly sehnat, a&nbsp;ze&nbsp;všech se&nbsp;mu&nbsp;žádné tolik nelíbily jako ty, které složil pověstný Feliciano de&nbsp;Silva. Jasnost jeho řeči a&nbsp;jeho složité myšlenky zdály se&nbsp;mu&nbsp;být přímo perlami, nejvíce když četl ona vyznání lásky a&nbsp;vyzvání k&nbsp;souboji a&nbsp;potkával věty jako tahle: „smysl nesmyslu, jímž týráte mou mysl, mou mysl bolí a&nbsp;dává smysl mému nářku na&nbsp;vaši krásu,“ anebo: „vznešená nebesa, která vaši božskost božsky obklopují hvězdami a&nbsp;činí vás záslužnou zásluh, kterých vaše urozenost zaslouží.“</span></p>
        <p class="chunk" data-nb-ref-number="4" data-nb-words="191" data-nb-chars="1120"><span class="idea" data-nb-ref-number="6" id="idea6" data-nb-words="191" data-nb-chars="1120">Z&nbsp;takovýchhle a&nbsp;podobných řečí ztrácel ubohý rytíř rozum, nespal a&nbsp;jen se&nbsp;snažil jim porozumět a&nbsp;proniknout k&nbsp;jejich smyslu, ač&nbsp;by&nbsp;jej nenalezl a&nbsp;nerozuměl jim ani sám Aristoteles, kdyby jen proto vstal z&nbsp;mrtvých. Nebyl moc spokojen s&nbsp;ranami, jež don Belianis dával a&nbsp;dostával, poněvadž se&nbsp;domýšlel, že, i&nbsp;kdyby ho&nbsp;byli ošetřovali ti&nbsp;nejlepší mistři, musel by&nbsp;přece jen mít obličej i&nbsp;tělo plné jizev a&nbsp;šrámů. Ale zato si&nbsp;pochvaloval na&nbsp;autorovi, že&nbsp;skončil své dílo slibem nekonečných dobrodružství, a&nbsp;mnohokrát dostal chuť vzít pero a&nbsp;dokončit je, jak se&nbsp;tam slibuje: byl by&nbsp;tak bezpochyby učinil, kdyby ho&nbsp;od&nbsp;toho nebyly odvedly jiné, nestálé a&nbsp;významnější myšlenky. Často se&nbsp;přel s&nbsp;farářem osady (jenž byl člověkem učeným, neboť dosáhl hodnosti v&nbsp;Siguenze) o&nbsp;tom, kdo byl lepším rytířem, Palmerin Anglický nebo Amadis Galský; ale mistr Mikuláš, holič z&nbsp;téže vesnice, tvrdil, že&nbsp;se&nbsp;nikdo nevyrovnal rytíři de&nbsp;Febo, nanejvýš že&nbsp;by&nbsp;se&nbsp;s&nbsp;ním mohl měřit don Galaor, bratr Amadisa Galského, rytíř dokonalý v&nbsp;každém směru: nebyl to&nbsp;prý žádný titěra, ani tak stále uplakaný jako jeho bratr, a&nbsp;statečností se&nbsp;mu&nbsp;také vyrovnal.</span></p>
        <p class="chunk" data-nb-ref-number="5" data-nb-words="207" data-nb-chars="1226"><span class="idea" data-nb-ref-number="7" id="idea7" data-nb-words="207" data-nb-chars="1226">Zkrátka, zajedl se&nbsp;tak do&nbsp;svého čtení, že&nbsp;četl v&nbsp;noci od&nbsp;světla do&nbsp;světla a&nbsp;ve&nbsp;dne ode tmy do&nbsp;tmy: a&nbsp;od&nbsp;toho nevyspání a&nbsp;ustavičné četby vyschl mu&nbsp;mozek tak, že&nbsp;ztratil rozum. Fantazie jeho se&nbsp;naplnila vším, čeho se&nbsp;dočetl v&nbsp;knihách, čarami, hádkami, bitvami, souboji, zraněními, dvorností, láskami, mukami a&nbsp;nemožnými nesmysly; a&nbsp;tak si&nbsp;nasadil do&nbsp;hlavy, že&nbsp;celá ta&nbsp;spleť vymyšlených bajek, jež četl, byla pravdou, že&nbsp;nakonec pro něj nebylo jistější věci na&nbsp;světě. Říkával, že&nbsp;Cid Rui Diaz byl velmi dobrým rytířem, ale že&nbsp;se&nbsp;musí schovat před rytířem Ohnivého meče, který jednou ranou rozťal ve&nbsp;dví dva zuřivé a&nbsp;nesmírné obry. Více se&nbsp;mu&nbsp;už&nbsp;líbil Bernardo del Carpio, protože v&nbsp;údolí Roncesvalském zabil začarovaného Rolanda, uchýlil se&nbsp;ke&nbsp;lsti, již využil Herkules, aby zardousil Antaja, syna Země. Velmi pěkně mluvil o&nbsp;obru Morgantovi, poněvadž, třebaže pocházel z&nbsp;rodu obrů, obyčejně nadutých a&nbsp;nehorázných, přece byl přívětivý a&nbsp;dobře vychovaný. Ale nade všechny si&nbsp;cenil Reynalda de&nbsp;Montalvan, hlavně, když si&nbsp;ho&nbsp;představoval, jak činí výpady z&nbsp;hradu, olupuje, koho dopadne, a&nbsp;jak prý ukradl v&nbsp;Allende sošku Mohamedovu, celou ze&nbsp;zlata. Byl by&nbsp;dal svou hospodyni a&nbsp;ještě neteř k&nbsp;tomu, kdyby mohl kopnout zrádce Galalona.</span></p>
        <p class="chunk" data-nb-ref-number="6" data-nb-words="106" data-nb-chars="650"><span class="idea" data-nb-ref-number="8" id="idea8" data-nb-words="106" data-nb-chars="650">Když už&nbsp;byl jeho rozum tak popleten, napadla ho&nbsp;nejpodivnější myšlenka, na&nbsp;jakou kdy na&nbsp;světě blázen přišel, totiž, že&nbsp;je&nbsp;vhodné a&nbsp;nutné jak pro rozmnožení jeho cti, tak pro dobro země, aby se&nbsp;stal potulným rytířem, vyrazil do&nbsp;světa na&nbsp;koni a&nbsp;ozbrojen, hledat dobrodružství a&nbsp;napodobit vše to, o&nbsp;čem se&nbsp;dočetl, že&nbsp;bludní rytíři konali: napravovat křivdy a&nbsp;účastnit se&nbsp;nebezpečných příběhů, jejichž zdarem došel by&nbsp;věčného jména a&nbsp;slávy. Ubožák se&nbsp;viděl už&nbsp;za&nbsp;zdatnost svého ramene nejméně s&nbsp;korunou trapezuntského císaře na&nbsp;hlavě: a&nbsp;tak ponoukán prapodivnou svou zálibou v&nbsp;těchto příjemných smyšlenkách, pospíšil si&nbsp;obracet svoje přání ve&nbsp;skutečnost.</span></p>
        <p class="chunk" data-nb-ref-number="7" data-nb-words="152" data-nb-chars="886"><span class="idea" data-nb-ref-number="9" id="idea9" data-nb-words="152" data-nb-chars="886">První, co&nbsp;udělal, bylo, že&nbsp;vyčistil zbroj po&nbsp;svých pradědečcích, jež zrezivělá a&nbsp;pokrytá mechem válela se&nbsp;po&nbsp;dlouhá staletí zapomenuta v&nbsp;koutě. Vyčistil ji&nbsp;a&nbsp;spravil, jak se&nbsp;jen dalo; ale viděl, že&nbsp;mnohé na&nbsp;ní&nbsp;chybí, jmenovitě že&nbsp;neobsahuje helmu s&nbsp;hledím, ale pouhou přilbu: ale zde pomohl jeho důmysl, i&nbsp;vyřezal z&nbsp;tuhého papíru dolní část helmice, jež spojena s&nbsp;přilbou, podobala se&nbsp;helmici úplné. Je&nbsp;ovšem pravda, že&nbsp;chtěje vyzkoušet její pevnost a&nbsp;odolnost proti sečné ráně, vytáhl meč, ťal do&nbsp;ní&nbsp;dvakrát a&nbsp;hned první ranou zničil rázem vše, co&nbsp;lepil dlouhý týden: snadnost, s&nbsp;jakou z&nbsp;ní&nbsp;nadělal kousků, ho&nbsp;přece jen trápila, a&nbsp;aby se&nbsp;proti tomu nebezpečí pojistil, upevnil novou helmu, do&nbsp;níž se&nbsp;dal, uvnitř několika železnými pruty; teď byl konečně spokojen s&nbsp;její odolností, a&nbsp;aniž ji&nbsp;podrobil další zkoušce, přijal ji&nbsp;do&nbsp;své zbroje a&nbsp;pokládal za&nbsp;nejdokonalejší helmici s&nbsp;hledím.</span></p>
        <p class="chunk" data-nb-ref-number="8" data-nb-words="162" data-nb-chars="936"><span class="idea" data-nb-ref-number="10" id="idea10" data-nb-words="162" data-nb-chars="936">Potom si&nbsp;šel prohlédnout svého koně, a&nbsp;ačkoliv měl mozolů víc, než je&nbsp;čtyráků do&nbsp;reálu, a&nbsp;více chyb než herka Gonelova, rytíři se&nbsp;zdálo, že&nbsp;se&nbsp;mu&nbsp;nevyrovnají ani Bucefal Alexandrův, ani Babieca Cidův. Čtyři dny myslel jen na&nbsp;to, jaké mu&nbsp;dát jméno: protože (jak si&nbsp;říkal pro sebe) nebylo by&nbsp;rozumné, aby kůň rytíře tak slavného a&nbsp;ostatně sám o&nbsp;sobě tak ušlechtilý, byl bez významného jména, i&nbsp;snažil se&nbsp;vymyslet je&nbsp;tak, aby hlásalo, čím kůň byl dřív, než náležel potulnému rytíři, a&nbsp;čím je&nbsp;nyní: neboť bylo velmi náležité, aby, když přece její pán mění svůj stav, také kobyla změnila jméno a&nbsp;přijala nové a&nbsp;zvučné, odpovídající novému řádu a&nbsp;povolání: a&nbsp;tak po&nbsp;mnoha jménech, jež utvořil, přeměnil, zavrhl, slepil, rozlepil a&nbsp;zase sestavil ve&nbsp;své paměti a&nbsp;obraznosti, nakonec jej nazval Rocinante, jménem podle něho vznešeným, zvučným a&nbsp;stejně zřetelně povídajícím, že&nbsp;byl dosud pouhou herkou, že&nbsp;však nyní je&nbsp;prvním ze&nbsp;všech koní světa.</span></p>
        <p class="chunk" data-nb-ref-number="9" data-nb-words="117" data-nb-chars="690"><span class="idea" data-nb-ref-number="11" id="idea11" data-nb-words="117" data-nb-chars="690">Když tedy dal svému koni tak hezké jméno, chtěl pojmenovat ještě sám sebe a&nbsp;přemýšlením o&nbsp;tom strávil nový týden; nakonec se&nbsp;nazval don Quijote: podle něhož, jak bylo řečeno, usoudili autoři této pravdivé historie, že&nbsp;se&nbsp;bezpochyby jmenoval Quijada, a&nbsp;ne&nbsp;Quesada, jak chtěli čtenáři namluvit jiní. Ale vzpomenuv, že&nbsp;statečnému Amadisovi nestačilo jmenovat se&nbsp;jen tak suše Amadis, nýbrž že&nbsp;připojil k&nbsp;tomu i&nbsp;jméno svého království a&nbsp;vlasti, chtěje ji&nbsp;proslavit, a&nbsp;říkal si&nbsp;Amadis Galský, rozhodl se&nbsp;i&nbsp;on, jako dobrý rytíř, řídit se&nbsp;jeho příkladem a&nbsp;zvát se&nbsp;donem Quijotem z&nbsp;La&nbsp;Mancha, čímž podle svého mínění velmi zřetelně označoval svůj rod i&nbsp;vlast, poctěnou tím, že&nbsp;si&nbsp;z&nbsp;ní&nbsp;bral přídomek.</span></p>
        <p class="chunk" data-nb-ref-number="10" data-nb-words="45" data-nb-chars="245"><span class="idea" data-nb-ref-number="12" id="idea12" data-nb-words="45" data-nb-chars="245">Maje zbraň vycíděnu, místo přilby helmici s&nbsp;hledím, pojmenovaného koně a&nbsp;pokřtiv sebe, pochopil, že&nbsp;mu&nbsp;již neschází nic, než najít si&nbsp;dámu a&nbsp;zamilovat se&nbsp;do&nbsp;ní: neboť bludný rytíř bez lásky, toť strom bez listí a&nbsp;plodu a&nbsp;tělo bez duše. Říkal si:</span></p>
        <p class="chunk" data-nb-ref-number="11" data-nb-words="91" data-nb-chars="528"><span class="idea" data-nb-ref-number="13" id="idea13" data-nb-words="91" data-nb-chars="528">„Jestli se&nbsp;pro své hříchy nebo na&nbsp;své štěstí setkám s&nbsp;nějakým obrem, jak se&nbsp;bludným rytířům stává, a&nbsp;srazím jej prvním útokem nebo jej v&nbsp;půli rozetnu, nebo přemohu a&nbsp;zajmu, nebude-li pak dobré mít, komu bych ho&nbsp;poslal darem, aby vešel, padl na&nbsp;kolena před mou sladkou paní a&nbsp;řekl pokorným a&nbsp;odevzdaným hlasem: paní, jsem obr Caraculianbr, pán ostrova Malindranie, kterého v&nbsp;boji přemohl rytíř, jemuž navždy budiž chvála, don Quijote de&nbsp;la&nbsp;Mancha, jenž mě&nbsp;poslal, abych se&nbsp;představil vaší milosti a&nbsp;odevzdal se&nbsp;do&nbsp;jejích služeb.“</span></p>
        <p class="chunk" data-nb-ref-number="12" data-nb-words="106" data-nb-chars="610"><span class="idea" data-nb-ref-number="14" id="idea14" data-nb-words="106" data-nb-chars="610">A&nbsp;jak se&nbsp;zaradoval náš rytíř, když takto pro sebe promluvil a&nbsp;hlavně když nalezl, koho nazvat svou dámou! Podle obvyklého mínění žilo prý v&nbsp;nedaleké vesnici velmi hezké selské děvče, do&nbsp;něhož byl po&nbsp;čas zamilován, aniž to&nbsp;ovšem ona kdy věděla a&nbsp;starala se&nbsp;o&nbsp;to. Jmenovala se&nbsp;Aldonza Lorenzová a&nbsp;tu&nbsp;si&nbsp;usmyslel nazvat paní svých myšlenek; a&nbsp;hledaje pro ni&nbsp;jméno, jež by&nbsp;nečinilo jménu jeho hanbu a&nbsp;jež by&nbsp;připomínalo jméno princezny nebo velké dámy, pojmenoval ji&nbsp;Dulcinea z&nbsp;Tobosa, protože z&nbsp;Tobosa pocházela: jméno podle jeho mínění zvučné, nezvyklé a&nbsp;významné jako všechna ostatní, jež dal sobě a&nbsp;svým věcem.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>