<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="KAPITOLA
XXXVI.,
vyprávějící jiné nezvyklé události, které se v hospodě přihodily.">
    <meta name="apple-mobile-web-app-capable" content="yes">
    <title>KAPITOLA
      XXXVI.,
      vyprávějící jiné nezvyklé události, které se v hospodě přihodily. • Důmyslný rytíř Don Quijote de la Mancha I</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./don_quijote_de_la_mancha_047.html">
    <link rel="next" href="./don_quijote_de_la_mancha_049.html">
    <meta name="nb-order" content="44">
    <link rel="self" href="don_quijote_de_la_mancha_048.html">
    <meta name="nb-identifier" content="saavedra-dumyslny-rytir-don-quijote-de-la-mancha-i-d208b11">
    <meta name="nb-role" content="chapter">
  </head>
  <body data-nb-words="2350" data-nb-chars="13901" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_047.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="11" data-nb-chars="80"><span class="idea" data-nb-ref-number="1" id="idea1" data-nb-words="1" data-nb-chars="8">KAPITOLA</span>
          <span class="idea" data-nb-ref-number="2" id="idea2" data-nb-words="1" data-nb-chars="7">XXXVI.,</span>
          <span class="idea" data-nb-ref-number="3" id="idea3" data-nb-words="9" data-nb-chars="65">vyprávějící jiné nezvyklé události, které se v hospodě přihodily.</span>
        </h1>
        <p class="chunk" data-nb-ref-number="2" data-nb-words="6" data-nb-chars="41"><span class="idea" data-nb-ref-number="4" id="idea4" data-nb-words="6" data-nb-chars="41">Tu&nbsp;hospodský, stojící ve&nbsp;dveřích, zvolal:</span></p>
        <p class="chunk" data-nb-ref-number="3" data-nb-words="11" data-nb-chars="70"><span class="idea" data-nb-ref-number="5" id="idea5" data-nb-words="11" data-nb-chars="70">„Blíží se&nbsp;sem společnost hostů; zastaví-li se&nbsp;zde, budeme mít zábavu.“</span></p>
        <p class="chunk" data-nb-ref-number="4" data-nb-words="6" data-nb-chars="32"><span class="idea" data-nb-ref-number="6" id="idea6" data-nb-words="6" data-nb-chars="32">„Kdo je&nbsp;to?“ otázal se&nbsp;Cardenio.</span></p>
        <p class="chunk" data-nb-ref-number="5" data-nb-words="29" data-nb-chars="166"><span class="idea" data-nb-ref-number="7" id="idea7" data-nb-words="29" data-nb-chars="166">„Čtyři muži,“ zněla odpověď, „na koních s&nbsp;kopími a&nbsp;štíty; mají škrabošky a&nbsp;doprovází je&nbsp;žena v&nbsp;bílých šatech, v&nbsp;dámském sedle, s&nbsp;tváří zahalenou, a&nbsp;dva pěší sluhové.“</span></p>
        <p class="chunk" data-nb-ref-number="6" data-nb-words="6" data-nb-chars="36"><span class="idea" data-nb-ref-number="8" id="idea8" data-nb-words="6" data-nb-chars="36">„Jsou ještě daleko?“ tázal se&nbsp;farář.</span></p>
        <p class="chunk" data-nb-ref-number="7" data-nb-words="6" data-nb-chars="44"><span class="idea" data-nb-ref-number="9" id="idea9" data-nb-words="6" data-nb-chars="44">„Ne,“ odpověděl hostinský, „jsou téměř zde.“</span></p>
        <p class="chunk" data-nb-ref-number="8" data-nb-words="69" data-nb-chars="403"><span class="idea" data-nb-ref-number="10" id="idea10" data-nb-words="69" data-nb-chars="403">Jak to&nbsp;Dorotea uslyšela, zakryla si&nbsp;obličej a&nbsp;Cardenio vstoupil do&nbsp;komory dona Quijota; hned nato přišli do&nbsp;hospody ti, o&nbsp;nichž hospodský mluvil; čtyři jezdci vznešeně vyhlížející slezli z&nbsp;koní a&nbsp;přistoupili k&nbsp;ženě, aby jí&nbsp;pomohli sestoupit, jeden z&nbsp;nich ji&nbsp;v&nbsp;náručí donesl na&nbsp;židli u&nbsp;dveří, za&nbsp;které se&nbsp;skryl Cardenio. To&nbsp;vše vykonali mlčky, pouze žena hluboce vzdychla, jako by&nbsp;byla churavá a&nbsp;unavená.</span></p>
        <p class="chunk" data-nb-ref-number="9" data-nb-words="31" data-nb-chars="159"><span class="idea" data-nb-ref-number="11" id="idea11" data-nb-words="31" data-nb-chars="159">Sluhové odvedli koně do&nbsp;stáje. Farář je&nbsp;pozoroval a&nbsp;byl zvědavý, kdo jsou, proč jsou tak oblečení a&nbsp;proč mlčí; šel se&nbsp;tedy otázat sluhů a&nbsp;jeden z&nbsp;nich mu&nbsp;řekl:</span></p>
        <p class="chunk" data-nb-ref-number="10" data-nb-words="45" data-nb-chars="240"><span class="idea" data-nb-ref-number="12" id="idea12" data-nb-words="45" data-nb-chars="240">„Jen Bůh ví, pane, kdo to&nbsp;je; já&nbsp;vím pouze, že&nbsp;jsou to&nbsp;lidé vznešení, a&nbsp;hlavně ten, který nesl dámu, jak jste si&nbsp;asi všiml; domnívám se, že&nbsp;tomu je&nbsp;skutečně tak, protože s&nbsp;ním všichni zdvořile jednají a&nbsp;poslouchají jeho nařízení a&nbsp;rozkazy.“</span></p>
        <p class="chunk" data-nb-ref-number="11" data-nb-words="7" data-nb-chars="33"><span class="idea" data-nb-ref-number="13" id="idea13" data-nb-words="7" data-nb-chars="33">„Kdo je&nbsp;ta&nbsp;paní?“ tázal se&nbsp;farář.</span></p>
        <p class="chunk" data-nb-ref-number="12" data-nb-words="52" data-nb-chars="307"><span class="idea" data-nb-ref-number="14" id="idea14" data-nb-words="52" data-nb-chars="307">„Také nevím,“ odpověděl sluha, „neviděl jsem celou cestu její obličej: slyšel jsem ji&nbsp;pouze naříkat, a&nbsp;to&nbsp;tak, jako by&nbsp;měla duši vypustit. Nedivte se, že&nbsp;nevíme víc, neboť je&nbsp;doprovázíme, já&nbsp;a&nbsp;přítel, pouze dva dny. Potkali nás cestou a&nbsp;žádali, abychom je&nbsp;doprovodili do&nbsp;Andalusie a&nbsp;slíbili nám velký plat.“</span></p>
        <p class="chunk" data-nb-ref-number="13" data-nb-words="9" data-nb-chars="49"><span class="idea" data-nb-ref-number="15" id="idea15" data-nb-words="9" data-nb-chars="49">„A jmenovali snad někoho z&nbsp;nich?“ tázal se&nbsp;farář.</span></p>
        <p class="chunk" data-nb-ref-number="14" data-nb-words="51" data-nb-chars="275"><span class="idea" data-nb-ref-number="16" id="idea16" data-nb-words="51" data-nb-chars="275">„Ne,“ odpověděl sluha, „všichni jedou úplně tiše, beze slova, jen jsem slyšel vzdechy a&nbsp;nářky té&nbsp;ubohé ženy; bylo nám jí&nbsp;nesmírně líto a&nbsp;jsme jistí, že&nbsp;s&nbsp;nimi jede pouze z&nbsp;přinucení; podle šatu je&nbsp;to&nbsp;buď jeptiška, nebo jí&nbsp;teprve bude, snad je&nbsp;proto smutna, že&nbsp;jí&nbsp;nechce být.“</span></p>
        <p class="chunk" data-nb-ref-number="15" data-nb-words="26" data-nb-chars="142"><span class="idea" data-nb-ref-number="17" id="idea17" data-nb-words="26" data-nb-chars="142">„To je&nbsp;možné,“ zvolal farář a&nbsp;odešel od&nbsp;nich k&nbsp;Dorotee, která, když slyšela zahalenou dámu naříkat, přiblížila se&nbsp;k&nbsp;ní&nbsp;a&nbsp;laskavě se&nbsp;jí&nbsp;tázala:</span></p>
        <p class="chunk" data-nb-ref-number="16" data-nb-words="45" data-nb-chars="286"><span class="idea" data-nb-ref-number="18" id="idea18" data-nb-words="45" data-nb-chars="286">„Co se&nbsp;vám stalo, paní moje? Je-li to&nbsp;něco, v&nbsp;čem vám moje zkušenost může pomoci, jsem vám k&nbsp;službám.“ Sklíčená paní neodpovídala, ačkoliv jí&nbsp;Dorotea nabízela své služby horlivě; mlčky ji&nbsp;poslouchala, až&nbsp;přišel pán zastřený škraboškou, podle řečí sluhy nejvznešenější, a&nbsp;pravil Dorotei:</span></p>
        <p class="chunk" data-nb-ref-number="17" data-nb-words="23" data-nb-chars="176"><span class="idea" data-nb-ref-number="19" id="idea19" data-nb-words="23" data-nb-chars="176">„Neobtěžujte se, paní, nabízením pomoci této ženě, poněvadž nedovede být vděčnou za&nbsp;prokázanou laskavost, a&nbsp;nechtějte, aby vám odpověděla, nechcete-li slyšet nějakou nepravdu.“</span></p>
        <p class="chunk" data-nb-ref-number="18" data-nb-words="36" data-nb-chars="227"><span class="idea" data-nb-ref-number="20" id="idea20" data-nb-words="36" data-nb-chars="227">„Nikdy jsem nelhala,“ zvolala paní, která až&nbsp;dosud mlčela, „právě proto, že&nbsp;jsem tak upřímná a&nbsp;poctivá, jsem nyní tak nešťastná; prosím vás, abyste mi&nbsp;to&nbsp;sám dosvědčil, neboť moje pravdomluvnost ukazuje, že&nbsp;jste prohnaný lhář.“</span></p>
        <p class="chunk" data-nb-ref-number="19" data-nb-words="18" data-nb-chars="112"><span class="idea" data-nb-ref-number="21" id="idea21" data-nb-words="18" data-nb-chars="112">Cardenio zaslechl tato slova velmi jasně, neboť byl blízko, pouze v&nbsp;komoře dona Quijota. Když to&nbsp;slyšel, zvolal:</span></p>
        <p class="chunk" data-nb-ref-number="20" data-nb-words="7" data-nb-chars="38"><span class="idea" data-nb-ref-number="22" id="idea22" data-nb-words="7" data-nb-chars="38">„Bůh pomoz! Jaký hlas jsem to&nbsp;slyšel?“</span></p>
        <p class="chunk" data-nb-ref-number="21" data-nb-words="24" data-nb-chars="146"><span class="idea" data-nb-ref-number="23" id="idea23" data-nb-words="24" data-nb-chars="146">Na&nbsp;to&nbsp;zavolání se&nbsp;paní v&nbsp;úžase obrátila, poněvadž nikoho nespatřila, vstala a&nbsp;chtěla vkročit do&nbsp;komory; pán však, když to&nbsp;zpozoroval, jí&nbsp;zabránil.</span></p>
        <p class="chunk" data-nb-ref-number="22" data-nb-words="48" data-nb-chars="275"><span class="idea" data-nb-ref-number="24" id="idea24" data-nb-words="48" data-nb-chars="275">V&nbsp;tom shonu se&nbsp;jí&nbsp;sesmekla škraboška z&nbsp;obličeje a&nbsp;ukázalo se, že&nbsp;je&nbsp;dokonale a&nbsp;čarovně sličná, ačkoliv byla bledá a&nbsp;zasmušilá; rozhlížela se&nbsp;divoce kolem jako zbavena rozumu a&nbsp;její počínání vzbudilo veliký soucit u&nbsp;Dorotey i&nbsp;ostatních, kteří se&nbsp;na&nbsp;ni&nbsp;dívali, ač&nbsp;je&nbsp;nechápali.</span></p>
        <p class="chunk" data-nb-ref-number="23" data-nb-words="144" data-nb-chars="912"><span class="idea" data-nb-ref-number="25" id="idea25" data-nb-words="144" data-nb-chars="912">Rytíř ji&nbsp;zezadu zdržoval; při tom však nemohl zadržet škrabošku zastírající mu&nbsp;obličej, až&nbsp;mu&nbsp;úplně spadla; Dorotea, vztahující náruč k&nbsp;dámě, spatřila svého manžela dona Fernanda; jak jej poznala, dlouze a&nbsp;bolestně vykřikla; omdlelou ji&nbsp;zachytil holič do&nbsp;náruče, jinak by&nbsp;byla upadla na&nbsp;zem. Farář přiběhl, sundal jí&nbsp;závoj a&nbsp;postřikoval ji&nbsp;vodou; tu&nbsp;ji&nbsp;poznal don Fernando, držící druhou ženu a&nbsp;zůstal jako přimražený; přesto neustal zadržovat Luscindu, která se&nbsp;mu&nbsp;chtěla vytrhnout, neboť podle vzdechu poznala Cardenia a&nbsp;on&nbsp;ji. Cardenio, který slyšel také bolestný výkřik, jak tušil, Luscindin, rychle vyběhl z&nbsp;komory a&nbsp;uviděl nejprve dona Fernanda, svírajícího Luscindu v&nbsp;náručí. Don Fernando poznal také Cardenia a&nbsp;všichni tři, Luscinda, Cardenio i&nbsp;Dorotea, jako by&nbsp;nevěděli, oč&nbsp;běží, mlčky a&nbsp;zaraženě na&nbsp;sebe pohlíželi; Dorotea na&nbsp;dona Fernanda, don Fernando na&nbsp;Cardenia, Cardenio na&nbsp;Luscindu a&nbsp;ona na&nbsp;něho.</span></p>
        <p class="chunk" data-nb-ref-number="24" data-nb-words="9" data-nb-chars="60"><span class="idea" data-nb-ref-number="26" id="idea26" data-nb-words="9" data-nb-chars="60">První přerušila mlčení Luscinda a&nbsp;pravila k&nbsp;donu Fernandovi:</span></p>
        <p class="chunk" data-nb-ref-number="25" data-nb-words="105" data-nb-chars="626"><span class="idea" data-nb-ref-number="27" id="idea27" data-nb-words="105" data-nb-chars="626">„Nezdržujte mne, done Fernando, pro svůj rod, neuděláte-li to&nbsp;z&nbsp;jiné příčiny; nezdržujte mne a&nbsp;dovolte, abych mohla přistoupit ke&nbsp;zdi, jejímž jsem břečťanem, k&nbsp;opoře, od&nbsp;níž mne neodtrhla ani vaše dotěrnost, vaše hrozby, sliby, ani vaše dary; pomyslete jen, jakými tajnými a&nbsp;nezvyklými cestami mě&nbsp;nebe dovedlo k&nbsp;mému skutečnému manželu; jste si&nbsp;jistě ze&nbsp;své draze nabyté zkušenosti dobře vědom toho, že&nbsp;pouze smrt by&nbsp;jej mohla vyrvat z&nbsp;mého srdce; kéž by&nbsp;vámi pohnulo tak jisté zklamání – když to&nbsp;není jinak možné – abyste lásku nahradil zlostí a&nbsp;laskavost opovržením; zabte mě&nbsp;před mým manželem, neboť to&nbsp;mi&nbsp;bude nejmilejší.“</span></p>
        <p class="chunk" data-nb-ref-number="26" data-nb-words="40" data-nb-chars="217"><span class="idea" data-nb-ref-number="28" id="idea28" data-nb-words="40" data-nb-chars="217">Mezitím Dorotea okřála a&nbsp;zaslechla celou řeč Luscindinu a&nbsp;poznala ji; a&nbsp;když viděla, že&nbsp;don Fernando ji&nbsp;stále drží v&nbsp;náručí a&nbsp;mlčí, těžce se&nbsp;zvedla a&nbsp;vrhla se&nbsp;před ním na&nbsp;kolena s&nbsp;radostnými i&nbsp;smutnými slzami zvolala:</span></p>
        <p class="chunk" data-nb-ref-number="27" data-nb-words="133" data-nb-chars="783"><span class="idea" data-nb-ref-number="29" id="idea29" data-nb-words="133" data-nb-chars="783">„Pane můj, nejsi-li příliš zaslepený a&nbsp;očarováný sluncem, které zachmuřené držíš v&nbsp;náručí, poznáš zajisté, že&nbsp;ti&nbsp;u&nbsp;nohou klečí Dorotea, smutná politováníhodná, dokud ty&nbsp;si&nbsp;to&nbsp;budeš přát. Jsem prostá, selská dívka, kterou jsi snad z&nbsp;dobroty nebo za&nbsp;zábavy chtěl učinit svou; spokojeně a&nbsp;šťastně jsem žila v&nbsp;počestné samotě, dokud jsem nevyhověla tvým zdánlivě upřímným a&nbsp;laskavým prosbám, neotevřela ti&nbsp;své ústraní a&nbsp;dokud jsem ti&nbsp;nedala klíče své volnosti. Daru toho sis příliš necenil; dosvědčuje to&nbsp;místo, kde se&nbsp;setkáváme, a&nbsp;způsob, jak se&nbsp;to&nbsp;děje. Ale nepřipustím, aby ses domníval, že&nbsp;moje jednání je&nbsp;nečestné; přivedla mě&nbsp;sem bolest a&nbsp;žal, že&nbsp;jsi mnou pohrdl. Přál sis, abych byla tvou, a&nbsp;dosáhl jsi toho tak, že&nbsp;i&nbsp;kdybys teď chtěl, abych tvou byla, nemohl bys přestat být mým.</span></p>
        <p class="chunk" data-nb-ref-number="28" data-nb-words="125" data-nb-chars="735"><span class="idea" data-nb-ref-number="30" id="idea30" data-nb-words="125" data-nb-chars="735">Pomysli, pane, že&nbsp;ti&nbsp;náhradou za&nbsp;krásu a&nbsp;vznešenost, pro kterou mě&nbsp;opouštíš, může být má&nbsp;nesmírná láska; nemůžeš náležet krásné Luscindě, poněvadž náležíš mně a&nbsp;ona Cardeniovi; lépe uděláš, když budeš milovat tu, která tě&nbsp;zbožňuje, a&nbsp;ne&nbsp;tu, jež tě&nbsp;ponižuje. Tys zavinil můj hřích, tys útočil na&nbsp;moji čest, tys dobře věděl, z&nbsp;jaké vrstvy pocházím; víš dobře, za&nbsp;jakou podmínkou jsem se&nbsp;stala tvou, a&nbsp;nemáš důvodu k&nbsp;stížnostem, žes byl ošálen; proč tedy, jsi-li dobrý křesťan a&nbsp;rytíř, se&nbsp;zdráháš tolik obšťastnit mě&nbsp;i&nbsp;nakonec, jako jsi mě&nbsp;obšťastnil na&nbsp;začátku? Ale nechceš-li si&nbsp;mě&nbsp;vzít za&nbsp;svou zákonitou ženu, jíž skutečně jsem, dovol mi&nbsp;aspoň, abych ti&nbsp;mohla sloužit; neboť, budu-li tobě jako služka náležet, budu šťastná a&nbsp;spokojená.</span></p>
        <p class="chunk" data-nb-ref-number="29" data-nb-words="138" data-nb-chars="804"><span class="idea" data-nb-ref-number="31" id="idea31" data-nb-words="138" data-nb-chars="804">Neopouštěj a&nbsp;neodmítej mne, aby se&nbsp;nešířily řeči o&nbsp;mém poklesku; nepřipravuj zlé stáří mým rodičům, sloužícím věrně tvé rodině; a&nbsp;obáváš-li se, že&nbsp;pokazíš svou krev smíšením se&nbsp;mnou, pomysli, že&nbsp;je&nbsp;to&nbsp;případ dost častý v&nbsp;kruzích šlechty a&nbsp;že&nbsp;na&nbsp;ženách mnoho nezáleží v&nbsp;rodokmenech, tím spíš že&nbsp;pravé šlechtictví závisí na&nbsp;ctnosti; ztratíš-li ji&nbsp;tím, že&nbsp;nedodržíš svůj slib, budu já&nbsp;šlechetnější než ty. Tedy, pane, říkám ti, že&nbsp;volky nevolky jsem tvou ženou; svědky jsou vlastní tvoje slova, která nejsou či&nbsp;nemají být lživá, vážíš-li si&nbsp;svého šlechtictví, jehož na&nbsp;mně postrádáš, a&nbsp;tvůj slib, dosvědčí mi&nbsp;to&nbsp;nebe, které ty&nbsp;jsi bral za&nbsp;svědka, když jsi mě&nbsp;lákal; a&nbsp;i&nbsp;kdyby to&nbsp;vše scházelo, tvé vlastní svědomí vyzradí pravdu uprostřed tvé radosti, dokáže pravdu mých slov a&nbsp;zmaří tvoje radosti a&nbsp;zábavy.“</span></p>
        <p class="chunk" data-nb-ref-number="30" data-nb-words="79" data-nb-chars="471"><span class="idea" data-nb-ref-number="32" id="idea32" data-nb-words="79" data-nb-chars="471">To&nbsp;vše a&nbsp;ještě mnoho jiného volala Dorotea tak smutně a&nbsp;plačtivě, že&nbsp;všichni přítomní div neplakali. Don Fernando neřekl ani slova, až&nbsp;domluvila, zaplakala tak lítostivě, že&nbsp;by&nbsp;její pláč obměkčil i&nbsp;bronzové srdce. Luscinda na&nbsp;ni&nbsp;pohlížela a&nbsp;byla dojata jejím neštěstím a&nbsp;obdivovala její rozum i&nbsp;krásu; chtěla k&nbsp;ní&nbsp;přistoupit a&nbsp;utěšit ji, ale don Fernando ji&nbsp;zadržel; za&nbsp;nějakou chvíli, v&nbsp;níž pomatený a&nbsp;zděšený pohlížel na&nbsp;Doroteu, rozevřel náruč, pustil Luscindu a&nbsp;řekl:</span></p>
        <p class="chunk" data-nb-ref-number="31" data-nb-words="10" data-nb-chars="74"><span class="idea" data-nb-ref-number="33" id="idea33" data-nb-words="10" data-nb-chars="74">„Krásná Doroteo, zvítězila jsi, neboť nemám síly odporovat takové pravdě.“</span></p>
        <p class="chunk" data-nb-ref-number="32" data-nb-words="28" data-nb-chars="170"><span class="idea" data-nb-ref-number="34" id="idea34" data-nb-words="28" data-nb-chars="170">Luscinda byla tak unavená, že&nbsp;by&nbsp;klesla ve&nbsp;mdlobách, když ji&nbsp;don Fernando pustil; Cardenio, který stál nepoznán za&nbsp;donem Fernandem, přiběhl k&nbsp;Luscindě, objal ji&nbsp;a&nbsp;pravil:</span></p>
        <p class="chunk" data-nb-ref-number="33" data-nb-words="36" data-nb-chars="219"><span class="idea" data-nb-ref-number="35" id="idea35" data-nb-words="36" data-nb-chars="219">„Dovolí-li dobrotivé nebe, aby sis někde odpočinula, věrná, statečná a&nbsp;krásná moje paní, myslím, že&nbsp;si&nbsp;bezpečně odpočineš v&nbsp;náruči, která tě&nbsp;objímá i&nbsp;dříve objímala, pokud mám ještě, to&nbsp;štěstí, abych tě&nbsp;mohl zvát svou.“</span></p>
        <p class="chunk" data-nb-ref-number="34" data-nb-words="37" data-nb-chars="222"><span class="idea" data-nb-ref-number="36" id="idea36" data-nb-words="37" data-nb-chars="222">Potom Luscinda pohlédla na&nbsp;Cardenia, a&nbsp;poněvadž jej už&nbsp;dříve poznala podle hlasu a&nbsp;nyní se&nbsp;zrakem přesvědčila, že&nbsp;se&nbsp;nemýlila, ztratila úplně rozum a&nbsp;porušila slušnost, objala jej kolem krku, přivinula se&nbsp;k&nbsp;němu a&nbsp;pravila:</span></p>
        <p class="chunk" data-nb-ref-number="35" data-nb-words="22" data-nb-chars="144"><span class="idea" data-nb-ref-number="37" id="idea37" data-nb-words="22" data-nb-chars="144">„Ano, drahý pane, jste skutečným pánem této otrokyně, třeba tomu bránil nepříznivý osud i&nbsp;neštěstí mého života, který žije pouze životem vaším.“</span></p>
        <p class="chunk" data-nb-ref-number="36" data-nb-words="41" data-nb-chars="246"><span class="idea" data-nb-ref-number="38" id="idea38" data-nb-words="41" data-nb-chars="246">Všichni kolemstojící užasli nad jejím jednáním a&nbsp;řečí i&nbsp;podivnou náhodou. Dorotea myslela, že&nbsp;don Fernando chce ztrestat Cardenia, neboť zesinal a&nbsp;uchopil meč; rychle jej objala, že&nbsp;se&nbsp;nemohl pohnout, a&nbsp;líbala mu&nbsp;nohy, se&nbsp;slzami v&nbsp;očích mu&nbsp;řekla:</span></p>
        <p class="chunk" data-nb-ref-number="37" data-nb-words="103" data-nb-chars="590"><span class="idea" data-nb-ref-number="39" id="idea39" data-nb-words="103" data-nb-chars="590">„Co budeš dělat, ty&nbsp;jediná má&nbsp;útěcho v&nbsp;této nezvyklé události? U&nbsp;tvých nohou klečí tvá manželka a&nbsp;ta, se&nbsp;kterou ses chtěl oženit, leží v&nbsp;náruči svého manžela; zvaž, je-li možné, abys rozbil, co&nbsp;nebe učinilo a&nbsp;aby tě&nbsp;poslouchala ta, která odolala všem nástrahám a&nbsp;nyní věrná a&nbsp;pevná pláče sladké slzy svých očí na&nbsp;prsou svého manžela. Úpěnlivě tě&nbsp;prosím, pro tvé vlastní dobro tě&nbsp;žádám, abys nezvětšoval svůj hněv a&nbsp;dovolil oběma milencům těšit se&nbsp;navzájem bez překážky, pokud nebe dovolí; tím ukážeš své vznešené a&nbsp;ušlechtilé srdce a&nbsp;svět uvidí, že&nbsp;se&nbsp;necháváš ovládat rozumem, a&nbsp;ne&nbsp;vášní.“</span></p>
        <p class="chunk" data-nb-ref-number="38" data-nb-words="246" data-nb-chars="1451"><span class="idea" data-nb-ref-number="40" id="idea40" data-nb-words="246" data-nb-chars="1451">Při těchto slovech držel Cardenio Luscindu v&nbsp;náručí a&nbsp;pozoroval dona Fernanda, odhodlaný odrazit každé násilí, a&nbsp;bránit se&nbsp;dle své síly všem, kdo by&nbsp;na&nbsp;něj útočili, třeba by&nbsp;to&nbsp;musel zaplatit svým vlastním životem; ale vtom všichni přítomní, farář, holič i&nbsp;Sancho, obklopili dona Fernanda a&nbsp;prosili ho, aby se&nbsp;dal pohnout slzami Doroteinými, a&nbsp;mluví-li pravdu, oni že&nbsp;jí&nbsp;úplně věří, aby ji&nbsp;neoklamal a&nbsp;pomyslel na&nbsp;to, že&nbsp;jistě z&nbsp;vůle boží, a&nbsp;ne&nbsp;náhodnou, se&nbsp;všichni setkali na&nbsp;místě, o&nbsp;kterém se&nbsp;nikomu ani nezdálo; farář mu&nbsp;řekl, že&nbsp;jenom smrt může rozloučit Cardenia a&nbsp;Luscindu; kdyby je&nbsp;rozloučilo ostří meče, že&nbsp;by&nbsp;jistě radostně uvítali smrt; a&nbsp;poněvadž není jiného východiska z&nbsp;celé situace, měl by&nbsp;se&nbsp;rozumně ovládnout, jednat šlechetně a&nbsp;přát dobrovolně štěstí těm, kterým je&nbsp;nebe poskytlo; aby si&nbsp;povšiml krásy Doroteiny a&nbsp;přiznal, že&nbsp;jí&nbsp;není rovné, aby připočetl k&nbsp;její kráse její pokoru a&nbsp;oddanou lásku k&nbsp;němu, a&nbsp;hlavně aby pomyslel na&nbsp;to, že&nbsp;musí, je-li opravdovým šlechticem a&nbsp;křesťanem, dostát svému slibu; tím splatí svoji povinnost Bohu a&nbsp;získá úctu moudrých lidí, kteří dobře vědí, že&nbsp;počestná krása může být povznesena k&nbsp;vznešenosti bez nějaké škody pro toho, kdo ji&nbsp;k&nbsp;sobě povznáší; a&nbsp;vyplní-li mocné zákony lásky bez hříchu, že&nbsp;nemůže nikdo pohanět toho, kdo se&nbsp;jimi řídí. Uvedli ještě mnoho jiných důvodů, že&nbsp;ušlechtilé srdce dona Fernanda, v&nbsp;němž proudila vznešená krev, se&nbsp;pohnulo a&nbsp;muselo přisvědčit pravdě, již popřít nemohlo.</span></p>
        <p class="chunk" data-nb-ref-number="39" data-nb-words="12" data-nb-chars="66"><span class="idea" data-nb-ref-number="41" id="idea41" data-nb-words="12" data-nb-chars="66">A&nbsp;na&nbsp;důkaz toho, že&nbsp;uposlechl dobrých rad, objal Doroteu a&nbsp;pravil:</span></p>
        <p class="chunk" data-nb-ref-number="40" data-nb-words="123" data-nb-chars="695"><span class="idea" data-nb-ref-number="42" id="idea42" data-nb-words="123" data-nb-chars="695">„Paní moje, vstaňte, nedovolím, aby mé&nbsp;nohy objímala paní mého srdce; nedal-li jsem to&nbsp;až&nbsp;dosud najevo, stalo se&nbsp;z&nbsp;vůle nebe, abych, se&nbsp;přesvědčil o&nbsp;lásce, s&nbsp;níž mne milujete, abych si&nbsp;vás mohl cenit, jak zasloužíte; prosím vás, abyste mi&nbsp;prominula mé&nbsp;špatné chování a&nbsp;moji lhostejnost, neboť právě důvod a&nbsp;síla, kterou jsem vás získal, nutila mě, abych nebyl vaším; na&nbsp;důkaz toho se&nbsp;podívejte do&nbsp;očí Luscindě, nyní už&nbsp;šťastné, a&nbsp;naleznete v&nbsp;nich omluvení všeho mého provinění. A&nbsp;poněvadž ona dosáhla svého štěstí a&nbsp;já&nbsp;nalezl ve&nbsp;vás vše k&nbsp;vyplnění svého štěstí, ať&nbsp;tráví šťastně a&nbsp;klidně ještě mnohá léta se&nbsp;svým Cardeniem; já&nbsp;se&nbsp;pokorně budu modlit k&nbsp;Bohu, že&nbsp;mi&nbsp;dal podobné štěstí s&nbsp;Doroteou.“</span></p>
        <p class="chunk" data-nb-ref-number="41" data-nb-words="149" data-nb-chars="918"><span class="idea" data-nb-ref-number="43" id="idea43" data-nb-words="149" data-nb-chars="918">Po&nbsp;těchto slovech opět objal Doroteu, hladil její tvář něžně a&nbsp;mile a&nbsp;div se&nbsp;nerozplakal; slzy by&nbsp;podaly neklamný důkaz jeho lásky a&nbsp;pokory. Všichni přítomní i&nbsp;Luscinda a&nbsp;Cardenio se&nbsp;nezdrželi a&nbsp;plakali, jedni z&nbsp;vlastního štěstí, druzí nad cizím štěstím, takže se&nbsp;zdálo, že&nbsp;se&nbsp;všem přihodilo nějaké strašné neštěstí; i&nbsp;sám Sancho Panza naříkal, ale jak se&nbsp;později přiznal, pouze nad tím, že&nbsp;Dorotea není princeznou Micomiconou, od&nbsp;níž očekával velkou milost. Dlouho všichni plakali a&nbsp;žasli, potom Cardenio a&nbsp;Luscinda poklekli před dona Fernanda, děkovali mu&nbsp;za&nbsp;prokázanou laskavost slovy tak krásnými, že&nbsp;don Fernando nenalézal odpovědi; objal je&nbsp;laskavě a&nbsp;dvorně a&nbsp;pozvedl je. Potom se&nbsp;tázal Dorotey, jak se&nbsp;dostala tak daleko od&nbsp;domova. Pověděla mu&nbsp;stručně vše, co&nbsp;předtím Cardeniovi; její vypravování se&nbsp;donu Fernandovi i&nbsp;všem líbilo a&nbsp;litovali, že&nbsp;není delší, neboť Dorotea velmi poutavě vyprávěla o&nbsp;svém neštěstí.</span></p>
        <p class="chunk" data-nb-ref-number="42" data-nb-words="89" data-nb-chars="517"><span class="idea" data-nb-ref-number="44" id="idea44" data-nb-words="89" data-nb-chars="517">Pak vyprávěl don Fernando o&nbsp;svých příhodách ve&nbsp;městě potom, co&nbsp;nalezl u&nbsp;Luscindy list, v&nbsp;němž oznamovala, že&nbsp;je&nbsp;ženou Cardeniovou a&nbsp;že&nbsp;se&nbsp;nemůže proto stát jeho. Pravil, že&nbsp;ji&nbsp;chtěl usmrtit, ale její rodiče mu&nbsp;v&nbsp;tom zabránili; proto opustil dům rozhněván a&nbsp;ponížen a&nbsp;rozhodnutý, že&nbsp;se&nbsp;pomstí při nejbližší příležitosti; příštího dne se&nbsp;dozvěděl, že&nbsp;Luscinda zmizela z&nbsp;domu svých rodičů neznámo kam; za&nbsp;několik měsíců však mu&nbsp;došla zpráva, že&nbsp;je&nbsp;v&nbsp;klášteře, kde chce zůstat celý život, poněvadž nemůže žít s&nbsp;Cardeniem.</span></p>
        <p class="chunk" data-nb-ref-number="43" data-nb-words="115" data-nb-chars="644"><span class="idea" data-nb-ref-number="45" id="idea45" data-nb-words="115" data-nb-chars="644">Hned se&nbsp;třemi rytíři odjel do&nbsp;kláštera, ale nemluvil s&nbsp;ní, obával se, že&nbsp;kdyby o&nbsp;něm věděla, tak by&nbsp;v&nbsp;klášteře byli ostražitější. Den čekal a&nbsp;když otevřeli bránu, zanechal dva rytíře na&nbsp;stráži, sám s&nbsp;jedním vnikl do&nbsp;kláštera a&nbsp;hledal Luscindu; zastihl ji&nbsp;na&nbsp;chodbě v&nbsp;rozmluvě s&nbsp;jeptiškou, uchopili ji&nbsp;a&nbsp;uprchli s&nbsp;ní&nbsp;na&nbsp;místo, kde bylo vše připraveno pro další útěk. To&nbsp;se&nbsp;jim snadno podařilo, poněvadž klášter stojí v&nbsp;polích daleko od&nbsp;města. Vyprávěl, jak Luscinda omdlela, když ho&nbsp;spatřila, a&nbsp;když se&nbsp;vzpamatovala, že&nbsp;ustavičně naříkala a&nbsp;mlčela; tak mlčky a&nbsp;v&nbsp;slzách dojeli až&nbsp;sem, do&nbsp;hospody, kde je&nbsp;jako v&nbsp;nebi, kde končí pozemské neštěstí.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./don_quijote_de_la_mancha_049.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>